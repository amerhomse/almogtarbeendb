{"id":59953,"category_id":5,"owner":"عبدالله صقر","created_at":"19/09/2012","title":"الثورة واللمبة الجاز","pictures":"http://islam3atef.com/blog/wp-content/uploads/1444_199298457.jpg","active":1,"views":545,"content":"الناس هى اللى عملت الثورة\r\nطب الثورة عملت أيه للناس\r\nالكل فى أزمة\r\nوالكل محتاس\r\nاللى ماسك فى إيده\r\nلمبه جاز\r\nواللى ماشى على رجليه\r\nعشان خلص البنزين والغاز\r\n,,,,,,,,,,,,,,,,,,,,,,,,,,,,,,,\r\n\r\nليه الكل مرتبك \r\nوليه طوابير البنزين\r\nغير طوابير العيش\r\nببعد ما نقف بالساعات \r\nيقولوا لك بح مافيش\r\n,,,,,,,,,,,,,,,,,,,,,,,,,,,,,\r\n\r\nالآسطى عويس الميكانيكى \r\nبيفكر يغمل إضراب \r\nأمس أشتكى لى وقال لى\r\nأمبارح ما كنش معايا فلوس \r\nبغت السرير والدولاب\r\nعشان هنية مراتى عاوزه فلوس\r\nوالفلوس عزيزة اليومين دول\r\nوموش موجودة إلا مع التيوس \r\nقلت له موش عاوزين الفلوس \r\nلآنها بتغير النفوس ملعون أبوها فلوس\r\nيا عم عويس لا تشيل هم\r\nوعلى الهم دوس\r\nيا عم عويس \r\nخليك حريص \r\nاليومين دول بقوا أسود \r\nمن قرون الخروب \r\nلا فى تقدم ولا فى هدف أمامنا\r\nوأصبح أمامنا ملايين الدروب\r\nللأسف مفيش درب واحد واضح \r\nوأصبحت حياتنا غروب\r\nضاعت شمسنا من أمام عينينا\r\nونقول يا رب غلينا من الفقر توب\r\nومن عذاب السنين دا العمر علينا محسوب\r\nكلها كام سنة ونندفن فى التراب\r\nوينعق علينا ألف غراب \r\nبقى يارب هى دى الحياة \r\nاللى كنا بنتمناها بعد صبر سنين !!!!\r\nمن أيام محمد على باشا \r\nوإحنا للهموم شايلين\r\nكل رئيس يجى لنا يقول شدوا الحزام\r\nلما أصبح وسطنا بعرض الحزام\r\nلا ظهر باين ولا بطن ولا خلف ولا أمام\r\nعايشين لحرامية كأننالهم خدام\r\n,,,,,,,,,,,,,,,,,,,,,,,,,,,,,,,,,,,,,\r\n\r\nهى دى الثورة \r\nولا إحنا موش تمام\r\nكان نفسى يمر علينا سنة \r\nوأحس إننا بنمشى لقدام\r\nلكن الظاهر لنا إن فيه حاجة غلط\r\nوموش تمام\r\nتفيد بأيه الديمقراطية والحرية\r\nوإحنا عايشين من غير إطمئنان\r\nكل يوم بنزداد عناء والدنيا بقت \r\nزى خرم أبرة\r\nوالكل بيتفرج علينا وبقينا لهم عبرة\r\nعزال بيتى يارب بعته روبابيكيا \r\nحتى كتابى العزيز اللى بحبه\r\nعن قارة إفريقيا \r\nبعته وأنا فلبى بيتقطع من الآلام\r\nالله يسامحك يا ثورة \r\nخلتينى أبيع عزال بيتى \r\nوأدينى صابر على المجهول","creator_id":248,"presentationStyle":1}