{"id":50462,"category_id":5,"owner":"عبدالله صقر","created_at":"04/06/2012","title":"حياتى أبتدت","pictures":"http://www.700bk.com/vb/uploadcenter/uploads/03-2012/PIC-210-1331637416.jpeg","active":1,"views":1221,"comments":1,"content":"قبل ما أشوفك \r\n\r\nكان قلبى لسه خام \r\n\r\nعمره ما شاف الحب \r\n\r\nولا فى الآحلام \r\n\r\nما عرفهوش\r\n\r\nولا جربهوش\r\n\r\nعشان قلبى \r\n\r\nكان لسه خام\r\n\r\n..............\r\n\r\nولما أتقابلنا\r\n\r\nوجت عينيك \r\n\r\nفى عينى\r\n\r\nحسيت بالدنيا \r\n\r\nبتلف بيا\r\n\r\nحسيت أن فيه حاجة فيا\r\n\r\nموش طبيعية\r\n\r\nبتجرى فيا\r\n\r\nموش عارف أيه هى\r\n\r\nكل ده عشان عينيك\r\n\r\nجت فى عينى\r\n\r\n.....................\r\n\r\nحسيت أنى أبتديت\r\n\r\nولدنيا ثانية عديت\r\n\r\nحسيت أن حياتى أبتدت \r\n\r\nحتى دقات قلبى أتغيرت\r\n\r\nوليليتها ما عرفتش أنام \r\n\r\nعشان قلبى كان اسه خام\r\n\r\nوفضلت وحدى سهران\r\n\r\nمع أفكارى حيران\r\n\r\nقلقان ... حيران ... غرقان\r\n\r\nما كنتش عارف\r\n\r\nأن هو ده الحب \r\n\r\nوإن قلبى خلاص طب\r\n\r\nوفضلت أفكر فيك \r\n\r\nوفى حلاوة ضحكتك \r\n\r\nوسحر عينيك\r\n\r\n..................\r\n\r\nوكبرت معايا فرحتى \r\n\r\nوأحلوت بيك دنيتى\r\n\r\nأيوه ....... أيوه \r\n\r\nهى ....... هى\r\n\r\nدى الدنيا\r\n\r\nاللى كنت عاوز\r\n\r\nأعيش فيها\r\n\r\nوأحس بجمالها\r\n\r\nوجمال لياليها\r\n\r\nالله ......... الله \r\n\r\nعلى الحب \r\n\r\nخلاص أنا قلبى حب\r\n\r\nالله ........ الله\r\n\r\nعلى الحب \r\n\r\nخلاص أنا \r\n\r\nقلبى طب","creator_id":248,"presentationStyle":1}