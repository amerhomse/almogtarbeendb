{"id":4578,"category_id":5,"creator":"saad1200@gmail.com","owner":"محمد ياسر","pic_url":"http://sphotos.ak.fbcdn.net/photos-ak-sf2p/v286/145/44/528415353/n528415353_3099431_3899.jpg","created_at":"08/09/2010","title":"بنت فى عينك","pictures":"http://sphotos.ak.fbcdn.net/photos-ak-sf2p/v286/145/44/528415353/n528415353_3099431_3899.jpg","article_id":117,"likes":45,"active":1,"views":1135,"content":"البنت اللى خيالها فى عيني\nدايما ساكنة جواها\nو العند اللى بيخرج منك\nو يقولي بنت في عينك\nبتسافر دايما فى عيوني\nبنت مفيش اجمل منها\nبتخلى الدنيا دايما صافية\nبتصفى عيوني بدموعها\nو بتسكن قلبي برقتها\n\nالبنت اللى في عيني\nبنت خيالى\nو بشوفها فى كل الحواديت\nبجري وراها\nطفل بيلعب مع طفلة\nو عاوز يبقالها عريس\nو بشوفها أم بتحضن فى ولدها\nاللى ايامه اكتر منها\nو بشوفها رفيقة لايامي\nو بتشرح فى عينيا احلامي\nو بترقص للدنيا فى قلبي\nو تحب عشاني تغني\nتحكيلي عن ضيق جدرانها\nتوصفلي و تفتحلى بيبانها\nو اعشق تفاصيل فستانها\nو اسرح فى خيال افكارها\nو اشاركها فى حياتها الرقصة\n\nالبنت اللى فى عيني\nهيباتيا\nالبنت اللى فى عيني\nدي مونيكا\nو البنت اللى فى عيني بنات\nبتجيب للدنيا ولاد\nو بتفضل بنت فى عيني\n\nالبنت الفايرة اللى فى عيني\nبتحب تبين فى جمالها\nلكن مكسوفة\nو مكبوتة\nبتحب تبين لبنات\nمبقتش بتقدر تتعامل\nمع حب يكون لاولاد\nو الجرح بيكبر فى حياتها\nاما النظرة بتقتل فيها\nالبنت الفايرة اللى فى عيني\nمقدرتش اغير فى حياتها\nو مقدرتش اقفل لها عيني\n\nالبنت اللى فى عيني\nشايفة الحياه عريانة\nفيها كل العبر\nفاهمة اللى صايبها\nعايشة فى جانبها\nبتحاول تكون انسانة","creator_id":1,"presentationStyle":1}