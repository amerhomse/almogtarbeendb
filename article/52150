{"id":52150,"category_id":5,"owner":"عبدالله صقر","created_at":"18/06/2012","title":"حكاية واد جدع فى الميدان","pictures":"http://onaeg.com/wp-content/uploads/2012/06/tahrir14.jpg","active":1,"views":694,"content":"كان فيه واد جدع\r\n\r\nأول ما شفته \r\n\r\nقلبى من ضلوعى أنخلع\r\n\r\nشفته وسط الناس\r\n\r\nفى المظاهرات\r\n\r\nكان مكتوب على جبينه \r\n\r\nأحتجاجات وأحتجاجات\r\n\r\nكان قلبى بيداريه\r\n\r\nلآنى كنت خايف عليه\r\n\r\nشكله كان شايل هموم على أكتافه\r\n\r\nكان شايل هموم تهد جبال\r\n\r\nكان بيجرى وحامل علم بلادى \r\n\r\nوعمال ينادى \r\n\r\nكلامه كان بلدى\r\n\r\nولونه بلون دمى \r\n\r\nواد أسمر بلون النيل\r\n\r\nلا هو قصير ولا طويل\r\n\r\nكنت خايف عليه\r\n\r\nمن الرصاص\r\n\r\nليكون فى مرمى واحد قناص\r\n\r\nفضلت أمشى وراه \r\n\r\nمنين يروح أروح وراه \r\n\r\nكنت بشيل العلم معاه\r\n\r\nيهتف أهتف معاه\r\n\r\nساعتها شفت الوجع جواه\r\n\r\nالجدع ما كنش همه \r\n\r\nلآنه كان هاين عله دمه\r\n\r\nكان فاتخ ذراعيه للموت \r\n......................\r\nحاكانى  وقالى :\r\n\r\nالموت هو خالى وعمى \r\n\r\nلازم نحرر بلدنا ولو على\r\n\r\nحساب روخى ودمى\r\n\r\nالنهارده أنا جاى للميدان\r\n\r\nعشان نطرد الطغيان\r\n\r\nدا أنا منتظر اليوم ده \r\n\r\nمن زمان \r\n\r\nلآنى مسجون جوه\r\n\r\nوطن ملهوش بيبان\r\n\r\nومحاط بمليون سجان\r\n\r\nحتى ممنوع عنى الكلام\r\n\r\nوإذا أتكلمت ها ياخذونى \r\n\r\nلغرفة الآعدام\r\n\r\nصدقنى أنا عايش أخرس\r\n\r\nفى وطن مليان بالغربان\r\n\r\nهو ده اليوم  اللى ها يخرجنى \r\n\r\nمن سجنى ومن السجان \r\n\r\nوها يبعد عنى همومى والآحزان\r\n\r\nولو ها أموت يبقى أموت \r\n\r\nموش جبان \r\n\r\nاليوم ثورة على الفساد\r\n\r\n ولازم نرجع الكرامة لكل العباد\r\n\r\nما يهمنيش من الرصاص\r\n\r\nالمهم هو الخلاص \r\n\r\nوهو ده يوم الخلاص\r\n\r\nوده اليوم اللى كلنا بنستناه \r\n\r\nالواد الجدع قالى :\r\n\r\nمن النهارة لازم ترع راسك\r\n\r\nأنت الآن بين أهلك وناسك\r\n\r\nقلت له :\r\n\r\nالله عليك يا دى الجدع\r\n\r\nياللى خليت قلبى من\r\n\r\n صدرى أنخلع","creator_id":248,"presentationStyle":1}