{"id":59757,"category_id":5,"owner":"عبدالله صقر","created_at":"16/09/2012","title":"راجع للظلمة من ثانى","pictures":"http://i3.makcdn.com/wp-content/blogs.dir//192905/files//2011/09/d8b6d984d8a2d985.jpg","active":1,"views":1458,"content":"طالع من الظلمة\r\nاللى عشت فيها سنين\r\nكنت بحلم بالنور يحتوينى\r\nطالع أدور عى وطن يلمنى ويأوينى\r\nأو يأخذنى فى حضنه ويحمينى\r\nكان لى أمل فى نور يهدينى\r\nوأيد تمتد لى وتداوينى\r\nبدل البهدلة وغربة سنينى\r\nمع اللى يسوى واللى ما يسوى \r\nومع اللى كان ناسينى\r\nطالع وكلى شوق للأيام \r\nاللى جاية تداوينى وتشفينى\r\nمن عذابات الأيام \r\n,,,,,,,,,,,,,,,,,,,,,,,,,,,,,\r\n\r\nبعد ما طلعت من ظلمتى \r\nلقيت وحوش واقفة على بابى \r\nتهدد سكونى \r\nكل يوم أنام مهدد من وحوش \r\nزى الجيوش \r\nوحوش بتههد الكل \r\nوموش عارف هم عاوزين أيه \r\n,,,,,,,,,,,,,,,,,,,,,,,,,,,,,,\r\n\r\nكان عندى أمل فى بكره\r\nوالآمل ضاع منى\r\nكان عندى أمل أن بكره\r\nيكون أحسن من أمبارح\r\nوما يكنش فيه قلوب بتكره\r\nولا يكنش فيها وحش جارح\r\nأيه اللى جرى يا ناس خليتوا\r\nالفكر سارح\r\n,,,,,,,,,,,,,,,,,,,,,,,,,,,,\r\n\r\nطالع من الظلمةونفسى \r\nأرجع ليها من تانى\r\nموش عاوز أشوف وجوه \r\nمستأسدة بتتحدانى\r\nكرهت ضى النهار \r\nمن أجل وحوش متصيدانى\r\nالضى تاه من عيونى \r\nونفسى أرجع للظلام من تانى\r\nيمكن أرتاح والظلمة تبقى مريحانى\r\nوألاقى ناس نفسيتها حلوة لسة مستنيانى","creator_id":248,"presentationStyle":1}