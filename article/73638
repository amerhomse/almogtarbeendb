{"id":73638,"category_id":5,"owner":"عبدالله صقر","created_at":"21/05/2013","title":"سنين الغربة","pictures":"https://encrypted-tbn0.gstatic.com/images?q=tbn:ANd9GcSvH8zvYJICvJXDKvISOyqmzCZ1Y_WKK4IjpCuEnvf-IH3w9jG-","active":1,"views":560,"content":"سنين الغربة \r\n................   \r\nرميت همومى ورا ء أكتافى \r\nوخرجت من ثوبى\r\nوشقيت غربتى بكفوفى \r\nوالعتمة بتدارى الوجوه \r\nلما يستخبى الضى\r\nوضى النهار طالع له \r\nنور على الحيطان\r\nوساعة الغروب أنا طالع\r\nأدور على النهار\r\nيقابلنى ظلمة , أتوه عن وطنى\r\nإل بدور عليه من سنين\r\n.......................................\r\nأنا الفكرة إل طالعة من طلاسم المجهول\r\nيقابلنى فى الظلمة كل يوم غول \r\nيحاول يضيع منى الفكرة والآمل \r\nلكنى مخبىيهم بين ضلوعى\r\nومستعد معاه أبقى مقتول , بس يتحقق أمل بكره\r\nوأقضى على الغول وألاقى وطنى إل بدور عليه من سنين\r\nكل الآمانى فى الليل بتبقى سودة\r\nأخبى كل أمالى فى صدرى وأقول سامحنى ياوطنى \r\nوأنا سايح على وجهى لدرجة أن عمرى أتبدر على الطرقات\r\nمن كثر البحث عنك .... أه طالعة بطعم المرار\r\nمن غربتى ........... وطنى يا ناس دايما يناجينى\r\nفى منامى , حتى فى أحلامى ساكن فى قلبى طوالى \r\nياغربتى , نفسى إنك تلفظينى \r\nعلشان وطنى مستنينى .... يمكن بعد تعبى ألاقيه ويلاقينى\r\nوياخذنى فى حضنه ويداوينى , من غير سلام ومن غير كلام\r\nأصل الغربة بتزود الآشواق \r\nوالكلام ده ما يعرفهوش غير العشاق \r\nلآن بينى وبين وطنى حنين وأشواق \r\nبس ألاقيه يا ناس مستنينى ... ساعتها ها أقدم له نور عينى\r\nلآن القلب عشمان بالوصال ومل من الفراق\r\n........................................................................\r\nبمشى فى الشمس وهى بتحرقنى وكمان بتحرق الآوراق\r\nلكن دواء عينك ياوطن كان بيحمينى \r\nوياما قت لنفسى : بكره ياوطن ترجعلى وتشجينى\r\nوأرقص على أنغامك من جديد وأقول موال يسلينى\r\nبكره ترجعلى وتخيب كل الظنون وتحوينى\r\nعايش وغربتى عايشة جوايا , يعنى ساكنانى \r\nصدقنى يا وطن غربتى حرقانى \r\nوالقرش لو قصر فى أيدى , تبقى رقبتى قصرت كمان جوايا\r\nوالآيام من غيرك ملهاش معنى\r\nما بلاش المهانة وأرجع لينا يا وطن دا الآيام ملهاش معنى \r\nأرجع لنا حتى لو أعتذرنا ليك , وقلنا حقك علينا \r\nأرجع علشان نقدر نعيش وعلشان عيالنا تجرى وتمرح\r\nوتلبس هدمة جديدة من ثانى وتاكل لقمة هنية \r\nوبلاش منها مهانة , أنا يا وطن بقيت زى خيال المقاتة \r\nفى كل مكان \r\nمرسوم على وشوش البشر الآحزان \r\nخيال المقاتة فى الشوارع وعلى الحيطان \r\nوالشمس تاكل فى القفا وكام إنسان \r\nبيموت من الغربة جوعان \r\nإنسان بينضرب ويتعذب وينهان\r\nبحجة الآعتراض \r\nوهو إل قضى عمره كله عايش جنب الحيطان\r\nيتعرى فى زمانا وتبان عورته أمام الناس والخلان\r\nالكلمة وصلت للحلقوم , خلاص ما بقيناش متحملين \r\nواحد مننا ينهان من الغربان وكفاية مهانة عبر الزمان\r\nإنسان خايف من الكرباج أو خايف من القضبان\r\nعايش مهادن لا صوت و لسان \r\nلكن عساكر الآعوان \r\nبتدوس على الصدور بجنيه مصدى \r\nنعيش العمر والآيام كلها زى بعضها لكنها بتعدى \r\nكئيبة ... ناس كثير بتطاطى من الخوف \r\nأما أنا طول عمرى أبو لسان .... عمرى ما كنت مطاطى \r\nولا عمرى ماكنت واطى ... كنت أنزوح , ودايما كنت زى المياه\r\nإل بتجرى من العالى تملأ فى الواطى \r\n....................................................................................\r\nسنين العمر بتسرقنى وتسرق الآهة \r\nوعمر الضل ما كان ضل إلا إذا كان فيه شمس أو ضل قمراية \r\nوإل باقى من العمر موش قد إل فات .... لازم تخلى شمسك \r\nأمام عيونك علشان تسبق الضل وعلشان لطريقك ما تضل\r\nوعلشان ما تحسش بإنك عايش فى الطل \r\nأصل سنين عمرك ما ها تطل على قصر تسكنه وأنت تايه وحبران\r\nيا واد خليك عايش على الآرض وبلاش توهان \r\nبأيه يفيد الدمع وهو ساكن جوة عيونك\r\nمن غير ما يسيل على خدودك\r\nعيط يا واد علشان تصعب على جفونك \r\nالريح لو جاء من أتجاه واحد مال عودك\r\nطب كيف يخضر أوراق الشجر والجذر ناشف ؟\r\nعمر ضعفى ما علمنى أكون منحنى \r\nدايما قلبى أخضر بلون شجر بلدى \r\nمرعر وواقف يتباهى بأرضه \r\nصحيح الوطن زعلان مننا وغايب عننا \r\nبس كلنا أمل أنه برجع لنا \r\nمن ثانى .... راجع مخضر زى زرعة \r\nراجع ومحفور فى قلوبنا والدليل على كده حبنا له \r\nمن سنين موش من أيام","creator_id":248,"presentationStyle":1}