{"id":54641,"category_id":5,"owner":"أحمد الخالد","created_at":"12/07/2012","title":"أزمة وجود  ... ( 6 )","pictures":"https://fbcdn-sphotos-a.akamaihd.net/hphotos-ak-ash4/320961_217201835004722_2741870_n.jpg","active":1,"views":588,"content":"أزمتك أزمة طفولة\r\nاختفت وانت جنين\r\nطفل خايب ف الحساب\r\nيخبي خوفه ف الهرب\r\nيهرب ما يهرب\r\nيتلحق\r\nيلاقي خوفه يسبقه\r\nوضهره شايل محنته\r\nشبشب ف ضهره\r\nأو عصايه تكهربه\r\nينزف\r\nأنين الخوف\r\nيسبق خطوته\r\n--------------\r\nأزمتك أزمة طفولة\r\nمعفرتة\r\nوحلم عايش\r\nف الفضا\r\nأرض واسعة\r\nمفضفضة\r\nأشجار بتبرق م الخضار\r\nنخيل وزرع\r\nوجنة تخبي\r\nخوفك بالنهار\r\nوليل طويل\r\nتبدأ حكايته عمتك\r\nتتلف ف التوب الحرام\r\nتحكي الحكاية بالكمال\r\nوالتمام\r\nوتنتهي\r\nعفريت بيقتل\r\nحارس همام\r\nو ست الحسن\r\nتدّبح\r\nعصفور ف المنام\r\nترسم خيالك\r\nوانت نايم\r\nعقارب تخطفك\r\nعفاريت تنط\r\nجوه عبك تعصرك\r\nوتفصدك\r\nتخاف تقوم من\r\nفرشتك\r\nتفك ضغطك في السرير\r\nوتبلله\r\nخوف العصاية\r\nيكهربك\r\n-----------------\r\n\r\nأزمتك أزمة صبا\r\nكتاب يقول كلام\r\nبيقصدك\r\nتقرا ما تقرا\r\nما تكتفي\r\nبرج عقلك يخبط\r\nف السما\r\nتلقى صحابك\r\nلسه عايشين ف اللعب\r\nتقول\r\nجنان\r\nيتعاركوا لما يخطفوا\r\nمن بعض\r\nالبنات\r\nتحط عينك ف الكتب\r\nوتعيش بعيد\r\nيقولوا عنك\r\nعامل مثقف !!\r\nأصلك جبان\r\n----------------\r\nأزمتك أزمة صباك\r\nعلموك ف الكتب تبقى\r\nكبير\r\nتلقى الكبار بيخطفوك\r\nوتقل لصاحبك\r\nلما تخبط ع الببان\r\nمش بأقصدك\r\nأنا كل همي أعرفك\r\nبتهمني\r\nحكمة أبوك\r\n-----------\r\nمات الكبار\r\nوسابوا عينك ف الكتب\r\nيتلم صحبك ع النواصي\r\nلما تعدي خطوتك\r\nيتشدقوا\r\nبغربتك    \r\nوبيوم ما كانوا\r\nيعرفوك !!\r\n-----------------------","creator_id":230,"presentationStyle":1}