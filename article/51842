{"id":51842,"category_id":5,"owner":"عبدالله صقر","created_at":"16/06/2012","title":"حكايتنا مع المفسدين","pictures":"http://desertpeace.files.wordpress.com/2010/03/arab-leaders.jpg","active":1,"views":595,"content":"ناس كانت عايشة فى قصور\r\n\r\nوناس كانت عايشة فى قبور !!\r\n\r\nوناس بتشرب خمــور \r\n\r\nو ناس بتأكل الكارى \r\n\r\nوناس بتشرب مياه مجارى\r\n\r\nولو أتكلمنا قالوا لنا هو ده اللى جارى\r\n\r\nجابوا لنا أكل مســــرطن\r\n\r\nطعام مليان أشعة ومعفن\r\n\r\nكل ده عشان الفلوس \r\n\r\nماهو الفلوس ممكن تشترى النفوس \r\n\r\nالنفوس عندهم زى الناموس\r\n\r\nوممكن بالفلوس تقدر على الضعيف تدوس\r\n\r\nأكلونا عيش حاف وسرقونا ولا حد شاف\r\n\r\nونومونا فى البرد من غير غطا\r\n\r\nوهم متغطيين بمليون لحاف\r\n\r\nهم أكلين وشبعانين \r\n\r\nوإحنا للخبز موش لاقيين \r\n\r\nومن الجوع متألمين ومتعذبين\r\n\r\nعيشونا فى الهم والغم ده سنين !!\r\n\r\nوكنا من الخوف ساكتين وراضيين \r\n\r\nوكنا بنشوفهم لآعظم السيارات راكبين\r\n\r\nما تقلش دول بشاوات !!\r\n\r\nلابسين أحلا الثياب , وإحنا أجسامنا \r\n\r\nعريانة عشان تأكلها الذئاب\r\n\r\nوعشان تنهش فينا الكلاب\r\n\r\n..............................\r\n\r\nمن أمتى وإحنا كنا معاهم شبعانين !!\r\n\r\nمن أمتى وإحنا كنا معاهم مستريحين !!\r\n\r\nطول التهار زى المكن دايخين\r\n\r\nماهو الشقا مكتوب على الجبين \r\n\r\nدا الشقا معانا عمره مئات السنين\r\n\r\nطول عمرنا مع الزبانية متبهدلين\r\n\r\nواللى كان يتكلم تبقى سنينه طين\r\n\r\nوفى النهاية يبقى من المجهولين \r\n\r\nأو يبقى إسمه مجرد ذكرى فى المقابر\r\n\r\nأو ضمن جماعة المساجين \r\n\r\nهو ده كان حالنا إحنا الناس الطيبين\r\n\r\nعشان ما كنش فيه ديمقراطية مع الفاسدين\r\n\r\nكانت أيامنا كلها عايشينها مكسورين\r\n\r\nودى كانت خطة عشان نفضل مذلولين \r\n\r\nودى كانت أيامنا مع عصابة المفسدين","creator_id":248,"presentationStyle":1}