{"id":22265,"category_id":1,"owner":"CNN","created_at":"28/11/2011","title":"تويتر: غش الإخوان بالانتخابات و\"فين أيام الريس\"","pictures":"http://arabic.cnn.com/2011/twitter/11/28/Twitter.28Nov/gal.egypt.elections.rows.jpg_-1_-1.jpg","active":1,"views":127,"content":"اهتم المشاركون على موقع تويتر بالانتخابات المصرية، التي انطلقت المرحلة الأولى منها الاثنين، مع التركيز على ضرورة تحقيق مطالب الثورة، وعدم الانصياع للمجلس العسكري، خصوصاً بعد أحداث ميدان التحرير الأخيرة.\r\nوكان من أبرز تعليقات المشاركين:\r\n@hanghyr: رغم كل الصعوبات اللي بتواجهنا والترخيم اللي بنواجهه لازم نروح اللجان وندي صوتنا في الانتخابات..  الثورة مستمرة مستمرة.\r\n@fahdalmuliky: لازم الشعب المصري ينتخب كله وإلا ترك الانتخابات.. ليعود بعبع مبارك من الشباك ثاني ويفوز حلفاؤه وعملاؤه.\r\n@moh16669: الثوار الحقيقيون هما اللي بيحموا الانتخابات بدمهم.. ممكن النهاردة يكون عندنا مشاكل وأخطاء...  مش مهم بكرة نصلحها.. لازم نصحى علشان مصر بلدنا محتاجانا.\r\n@ibrahimSalah: الشفافية والمصداقية.. اليوم نتمنى أن يكون يوم العرس الديمقراطي.. وعلى المجلس العسكري أن يثبت اليوم حياديته التامة في الانتخابات.. ونرحب بالفائز.\r\n@Ahmed_Samirr: وانت واقف في الطابور عشان تصوت.. ادعى للشهداء اللي ضحوا بحياتهم عشان تروح لأول مرة الانتخابات.. وخلوا صوتك مسموع.. يا رب ارحم شهداء الثورة..!\r\n@IslamNino: أنا خايف إن بعد الانتخابات يطلع علينا اللواء ممدوح شاهين يقول إن الانتخابات دي دليل على شرعية المجلس العسكري.\r\n@AmrIsmail2: الإخوان بيوزعوا دعاية أمام اللجان وبيغشوا في الانتخابات.. وشعارهم الإسلام هو الحل.. ونسيوا إن الرسول قال من غشنا فليس منا.\r\n@toQQaa: كان نفسي يا مصر تبقى ظروف الانتخابات أحسن بكتير، وأننا نمنع الفلول بنفسينا، وأننا نبقى واثقين من نزاهة كل حاجة.\r\n@ahmedelmoqdamy: الانتخابات دى هتودينا إلى بوابة مظلمة وكل من شارك فيها فهو يقضي على الثورة.\r\n@Mzohdysakr: الانتخابات دي غير شرعية.. لأن المرحوم جدي لأول مرة من سنين طويلة مبقاش عنده الحق في التصويت.. فين أيامك يا ريس كنت بتراعي حتى الأموات.\r\n@ahmedalhasanin: بمناسبة موسم الانتخابات استبدل مرشحك من الفلول باثنين من الإخوان.. العرض ساري حتى نفاد الكميه أو التموين..\r\n@MagdyKhaly: على الله ما يقولوش إن الإقبال على الانتخابات يبقى تأيد للمجلس السمكري؟؟؟؟\r\n@dodyfarhat: أنا بيتهيألي إن موضوع الانتخابات ده حتى لو مش ناجح بالكامل فهو فرصه لتحريك الناس ومشاركتهم ويتعلموا الإيجابية.","creator_id":1,"presentationStyle":1}