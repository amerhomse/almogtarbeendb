{"id":69117,"category_id":5,"owner":"عبدالله صقر","created_at":"11/02/2013","title":"أنا اللى فاهم غلط !!!","pictures":"https://encrypted-tbn2.gstatic.com/images?q=tbn:ANd9GcSctEpDagmmgiWG6ARx1FzjqZL6rvs3qNwAlKECo0dmXdBjWcgr","active":1,"views":570,"content":"مفاهيم ملخبطة\r\n..................\r\nالحرية ........... إمرأة عاهرة\r\nالديمقراطية ..... راقصة سافرة\r\nمفردات أصبحت فى عرفنا كافرة\r\nلم نتعلمها فى المدارس\r\nسوف نتعلمها من جديد\r\nفى هذا الزمن الحالك بالسواد\r\nعلى يد مدرسين جدد\r\nبلحاة وجلباب\r\n.........................................\r\n\r\nمصر الذبيحة \r\n.................\r\n\r\nتتاريخ أنهبش ........ أنكبش\r\nأتنبش ورجع لعهد الجاهلية \r\nلحن أنسرق ..... أنخنق\r\nمن باطن العروق\r\nجسد محروق\r\nمصر بقت ذبيحة\r\nعلى يد جزارين شبيحة\r\nخريطة ضايعة\r\nفى كتاب الجغرافيا\r\nتاريخ بيضيع\r\nوسط الزحام\r\nمصر الذبيحة \r\nصارت حيطة مايلة\r\nكنا بنركن عليها \r\nوقت التعب والآلام\r\nأبتسامة حزينة \r\nمرسومة\r\nفوق شفايف بريئة\r\nدمعة سايلة\r\nفى عيون تايهة\r\nمريض عليل\r\nليلة طويل\r\nقصة منتهية عند \r\nشوية فهلوية\r\nبيتاجروا فى الدين\r\nشوكة فى زور \r\nمن يحاول سرقتها\r\nأو أبتلاعها\r\nقميص واسع\r\nموش مقاس أى حد\r\nولكنها عروسة محروسة\r\nعاوزة اللى يملآ عينيها\r\nعشان ترضى بيه \r\nمهرها غالى\r\nزى مقامها العالى\r\nمصر المحروسة\r\nعروسة لابسة فستان\r\nأسود فى ليلة فرح حزينة\r\nكابوس مزعج للى يحلم \r\nبأنه يأذيها\r\nمارد جبار يخللى أجدع شنب يحتار\r\nمصر موش لقيطة أو عبيطة\r\nولا بنت ليل\r\nواللى ها يفكر يمس عفتها \r\nها يشوف الويل\r\nعفية برجالها القوية\r\nلكنها يا خسارة فى حالة مخاض\r\nوالولادة متعثرة\r\nيا هل ترى ها تولد لنا ولد\r\nعمره ما أتولد \r\nوعمره على ظهره أتجلد\r\nولا ها تولد من يهددنا بالموت \r\nويقول لنا ها نخليها بحور دم \r\nمصر إسلامية غصب عن الكبير\r\nوعمرها ما كانت كافرةولا كانت \r\nعريانة ولا سافرة\r\nوطول عمرها غفيفة \r\nوالشرف عنوانها\r\nوطول عمرها شريفة \r\nواللى يفكر غير كده \r\nيبقى إنسان مخادع أو مخدوع \r\nأو بيحاول يوهمنا \r\nبأن كلامه مشروع وبيحاول \r\nيفهمنا بأننا كفار \r\nمصر ها تفضل قامة بكل طوائفها \r\nوعمرها ماها تطاطى للأرض\r\nولا عمرها ها يكون وشها للحيط \r\nوها تفضل وردة فى غيط \r\nوردة وعمرها ما ها تدبل \r\nوها تفضل حاضنة كل اللى عليها \r\nما دام هم بيحبوها","creator_id":248,"presentationStyle":1}