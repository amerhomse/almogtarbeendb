{"id":51148,"category_id":5,"owner":"عبدالله صقر","created_at":"09/06/2012","title":"حوار مع فلاح","pictures":"http://desmond.imageshack.us/Himg69/scaled.php?server=69&filename=3715882.jpg&res=landing","active":1,"views":829,"content":"مرة كنت ماشى أبحث\r\n\r\nعن دواء لزوجتى هنية\r\n\r\nقابلنى جماعة أفـنـدية ..\r\n\r\nسألونى عن الديمقراطية\r\n\r\nبصراحة ما كنتش عارف\r\n\r\nتطلع أيه هى ...........\r\n\r\nبس خفت منهم لحسن ..\r\n\r\nيأخذونى على المديرية\r\n\r\nويحبسونى من غير قضية\r\n\r\nماهو كل حاجة اليومين دول  مباحة \r\n\r\nلشلة المطبلاطية .......\r\n \r\nبصراحة أنا خفت منهم\r\n\r\nحبيت أجاوبهم \r\n \r\nلحسن يركبونى\r\n\r\nمصيبة قوية ..............\r\n\r\nقلت لهم الديمقراطية حاجة\r\n\r\nحلوة كده زى المهلبية ...\r\n\r\nقريبة فى الطعم من \r\n\r\nالحلاوة الطحينية .........\r\n\r\nالمهم هى حاجة طرية ...\r\n\r\nوبتريح الناس.............\r\n\r\nوتحط الناس على طريق\r\n\r\nالخلاص ................\r\n\r\nيا جماعة بتضحكوا ليه !\r\n\r\nهو أنا غلطت ولا أيه ..\r\n\r\nأنا خايف أكون أتكلمت\r\n\r\nفى السياسة ..........\r\n\r\nدا السياسة عاوزة كياسة\r\n\r\nودى أمور حساسة\r\n\r\nيا سلام ... يا سلام\r\n\r\nوأناحاسس بالمهلبية\r\n\r\nمرة أسمع فى الآذاعة\r\n\r\nعن لسان الجماعة\r\n\r\nأن هناك شفاعة ....\r\n\r\nللى يتكلم فى السياسة\r\n\r\nومرة أسمع عن الاشتراكية\r\n\r\nومرة أسمع عن الديكتاتورية\r\n\r\nحاجة تجنن يا ناس .......\r\n\r\nهو أيه اللى حصل .......\r\n\r\nدلونى يا ناس تطلع أيه\r\n\r\nدي الديمقراطية\r\n\r\nوأيه اللى جرى للناس !","creator_id":248,"presentationStyle":1}