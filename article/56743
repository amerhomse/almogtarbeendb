{"id":56743,"category_id":5,"owner":"عبدالله صقر","created_at":"02/08/2012","title":"عاشق بجنون","pictures":"http://ts4.mm.bing.net/images/thumbnail.aspx?q=4649989956895579&id=1a44f55d86ad5a54e4e5a92cf3fb64cb","active":1,"views":845,"content":"حكايتى زى حكاية \r\nأى حد بيحب بلده\r\n     بجنون\r\nمن يوم ما وعيت \r\nعلى الدنيا وهى \r\nماشية فى عروقى\r\nأتنفس ألافيها فى ضلوعى\r\nوأنا بيها مجنون\r\nماهو الحب لما يزيد\r\nعن حده يبقى عشق\r\nوأنا بعشقها بجنون\r\nبعيد عن أى شك وظنون\r\nقولوا على مجنون \r\nموش مهم , المهم \r\nإنى بحبها بجنون\r\n..................\r\nفى غناها وفى فقرها\r\nأنا برضه بحبها\r\nومنين أروح أسمها \r\nورسمها معايا\r\nومنين أروح أفكر فيها\r\nودايما شدانى لترابها\r\nولما أسافر للغربة \r\nبتوحشنى أوى \r\nوأقول يا واد أصبر شوية\r\nعشان تعمل لك قرشين\r\nينفعوك فى الآيام السودة\r\nلكن هى بالكثير, سنة أو سنتين\r\nوأجرى عليها وأخذها فى حضنى \r\nزى الطفل اللى وحشاه أمه\r\nوأقول لها سلامات يا كبيرة \r\n............................\r\nفى غربتى بشم ريحة طينها\r\nفى أنفى .... أقول يا واد\r\nدا أنت حظك حلو .... ريحة\r\nبلدك جاية تونسك فى الغربة\r\nلآن الغربة ساعات كثير بتبقى كربة\r\nماهو مصر حارساك وصيناك \r\nوبتجرى وراك ... حتى فى الغربة\r\nجاية وراك بريحتها الطيبة \r\nويبقى شغلى الشاغل هى , لآنى بحبها\r\nوأه لو حصل مكروه لها ... أفضل مجافى النوم \r\nوأبقى زى السمكة المشوية , أتقلب على السرير\r\nوأقعد طوال الليل أبكى عليها \r\nوأقعد أتكلم فى التليفون بالساعات \r\nعشان أطمئن على أهلى والعائلات\r\nوعلى حسن وحسين والست فتاكات\r\nأنام أحلم بحكايات وحكايات \r\nوالصبح ألاقى نفسى راكب الطيارة \r\nوقلبى بيرفرف جوه ضلوعى\r\nوأنسى كل همومى عشان ها\r\n أشوف حبايبى وخلانى","creator_id":248,"presentationStyle":1}