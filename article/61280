{"id":61280,"category_id":5,"owner":"عبدالله صقر","created_at":"10/10/2012","title":"لما يكون حلمك ملهوش معالم","pictures":"http://www.amouda.com/1594759-f66c45d8f0065d31.jpg","active":1,"views":1609,"content":"لما يكون حلمك \r\nملهوش معالم\r\nوأملك فى الدنيا\r\nشبه ضايع\r\nوكل أحبالك فى الدنيا\r\nاللى ماسك بيها من سنين\r\nماتت ومات معاها الحنين\r\nولما تلاقى الكلمة اللى \r\nطالعة من فاهك \r\nأصبحت مسروقة\r\nوالضحكة اللى بتضحكها\r\n بقت مخنوقة\r\nوأصبح الآمل متساوى\r\nمع اليأس\r\nوملامح الوجوه \r\nأصبحت واحدة\r\nساعتها هايكون \r\nللموت معنى \r\nلآنك فقدت معانى الحياة\r\n,,,,,,,,,,,,,,,,,,,,,,,,,,,\r\n\r\nولما يكون الليل \r\nزى النهار \r\nوتصبح من نومك محتار\r\nتركض وراء لقمة عيشك\r\nطول النهار \r\nساعتها ها تحس إنك \r\nشايل هموم على أكتافك\r\nأكبر من الجبال وأمواج النهار\r\nساعتها موش ها تقدر \r\nتقاوم أحزانك وهمومك\r\nوموش ها تقدر\r\nتكمل يومك\r\nلآنك فقدت كل المعانى الجميلة\r\n,,,,,,,,,,,,,,,,,,,,,,,,,,,,,\r\n\r\nمن أمتى يا صاحبى \r\nوهى معانا مساندة !!!\r\nطول عمرها لينا معاندة\r\nأوعى تنغش فى الآيام \r\nوتقول عليها حلوة \r\nدا الآيام يا صاحبى\r\nمليانة ألالام \r\nوإحنا فى أيديها \r\nما بنخدش غلوة\r\nإحنا يا صاحبى \r\nزى اللى ماشى على جسر\r\nملهوش نهاية\r\nكل واحد منا بينطحن فيها\r\nزى الغلال جوة رحاية\r\nوفى النهاية\r\nبنموت وبتندفن فى مكان \r\nعلى قد مقاسك\r\nلا بتأخذ وياك فلوسك \r\nولا حبايبك وناسك\r\nوبتتحلل فى التراب\r\nوبتبقى ذكرى","creator_id":248,"presentationStyle":1}