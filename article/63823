{"id":63823,"category_id":5,"owner":"عبدالله صقر","created_at":"22/11/2012","title":"ولاد الآيه","pictures":"http://www.asianart.com/patan-museum/full/throne_f.jpg","active":1,"views":662,"content":"ولاد الآيه\r\n,,,,,,,,,,,,\r\n\r\nولاد الآيه\r\nموش عارفين\r\nهم ماسكين فى الكراسى ليه\r\nطب يا ولاد الآيه \r\nأسألوا أنفسكم , أعطيتم \r\nشعوبكم أيه\r\nغير المذلة والمهانة والفقر\r\nاللى طول عمركم بتسعوا إليه\r\n,,,,,,,,,,,,,,,,,,,,,,,,,,,,,\r\n\r\nظلمتونا وحيرتونا \r\nوخربتوا بلادنا بالكرسى\r\nاللى قاعدين عليه\r\nيا ولاد الآيه\r\nسرقتم ونهبتم فينا \r\nواللى سرقتوه داريتم عليه\r\nوفهمتونا إنكم حراس عليه\r\nنهبتوا بالمليارات وحساباتكم\r\nفى البنوك مشكوك فيه\r\n,,,,,,,,,,,,,,,,,,,,,,,,,,,,\r\n\r\nوإحنا موش لاقيين \r\nالله يخرب بيوتكم \r\nعلى عذاب السنين \r\nاللى أكلتونا فيها الطين\r\nكل واحد منكم بيقول \r\nشدوا الحزام , والغريبة \r\nإننا بنسمع كلامكم \r\nونقول أمين\r\nكل واحد منكم \r\nبيبعث ولاده يصيفوا فى الريفيرا\r\nوإحنا هنا الحر واكل أبدانا وهارينا\r\nويوم ما نحب نصيف نروح لترعة\r\nمليانة حشرات وطين\r\n,,,,,,,,,,,,,,,,,,,,,,,,,,,,,,,,\r\n\r\nوسعادته يقف فى الآمم المتحدة \r\nويفتخر ويقول : \r\nكل فئات شعبى مرتاحين\r\nبالزمة دول موش كذابين !!!\r\nحتى رغيف العيش يا ناس \r\nعشان نحصل عليه لازم نكون منهانين\r\nولو لقيناه يكون مليان ثعابين\r\nوبنأكله وإحنا راضيين\r\nعشان نملآ بطونا ونحس إننا شبعانين\r\nوالناس تعبانه لكن ساكتين \r\nأه منكم يا ولاد الآيه \r\nإحنا اللى صنعناكم بإيدينا \r\nطب إحنا عملنا فيكم أيه\r\nيا ولاد الآيه \r\nماسكين فى الكراسى ليه","creator_id":248,"presentationStyle":1}