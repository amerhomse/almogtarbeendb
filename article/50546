{"id":50546,"category_id":5,"owner":"عبدالله صقر","created_at":"04/06/2012","title":"حكاية بنت أسمها حنان","pictures":"http://files.shabab.ps/vb/images_cash/up7/080927011038fNog.jpg","active":1,"views":2608,"comments":2,"content":"هى بنت صغيرة كانت بتركب المراجيح\r\n\r\nوبتجرى وتلعب وتحاول تسبق الريح\r\n\r\nضفايرها طويلة وكلامها كله صريح\r\n\r\nضفايرها سودة زى لون الليل\r\n\r\nفمها على طول بيضحك ويقول مواويل\r\n\r\n.....................................\r\n\r\nكانت بتجرى فى المزارع والغيطان\r\n\r\nكانت بتحكى لنا قصص وحواديت\r\n\r\nعن الشاطر حسن والعفاريت\r\n\r\nأسمها حنان وهى حنان\r\n\r\nإسم على ما يسمى\r\n\r\nولما كانت بتقعد وسط البنات والصبيان\r\n\r\nكان كلامها مختصر\r\n\r\nحنان كانت بتحب الطير والحيوان\r\n\r\nولما كنا بنروح نصطاد سمان\r\n\r\nكانت بتنهرنا وتبكى وتقول حرام\r\n\r\nاللى يقتل الحيوان\r\n\r\nهايموت زعلان\r\n\r\nوموش هايبقى فرحان\r\n\r\nوعمره ما هايدخل الجنان\r\n\r\nحنان كان قلبها طيب وغلبان\r\n\r\nموش زى أى إنسان\r\n\r\nيا خساره , حنان أتحسدت\r\n\r\nمن الجيران\r\n\r\nكانت فى يوم رايحة للمدرسة\r\n\r\nسقطت رجلها فى بير فارغ\r\n\r\nموش مليان\r\n\r\nسقطت حنان ميتة\r\n\r\nوسابتنا والدمع سايل على الخدود\r\n\r\nوالفكر حيران\r\n\r\nالله يرحمك يا حنان\r\n\r\nياللى علمتينا ركوب المراجيح\r\n\r\nوحكايات الحب والحنان","creator_id":248,"presentationStyle":1}