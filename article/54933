{"id":54933,"category_id":5,"owner":"أحمد الخالد","created_at":"15/07/2012","title":"أزمة وجود  ... ( 10 )","pictures":"https://fbcdn-sphotos-a.akamaihd.net/hphotos-ak-ash4/320961_217201835004722_2741870_n.jpg","active":1,"views":719,"content":"أزمتك في الحقيقة   \r\nأزمة ضمير\r\nإن ُدست في خطوتك\r\nعلى نملة من غير قصد\r\nطوفان بتبقى أزمتك\r\nضمير ف حالة مد !!\r\n------------------\r\nمارد وسيل في المعصية\r\nولا تستحي من وزر\r\nلما ضميرك ينسحب\r\nيبقى ف  حالة جزر\r\nيفتح شيطان الوسوسة\r\nكل الببان والشيش\r\nيثور ضميرك\r\nتخرسه\r\nوتخزنه\r\nويا التحف ف النيش\r\nتقوله إيه أزمتك ؟\r\nأحسبها حالة طيش !!\r\n--------------------\r\nأراجوز يعافر دميته\r\nليه تخنق الأراجوز\r\nشاهد وعايش دنيته\r\nلما بيرمي بذور\r\nيعدي بحر ف عشقها\r\nويمد ليها جسور\r\nيفرد شباك محبته\r\nوينط سور ورا سور\r\nلما تدوب في خطوته\r\nويكون عليه الدور\r\nيسند بضهره تختته\r\nيلف بيها .. يدور\r\nلما يشت عقلها\r\nومن هروبه يطير\r\nيصرخ يقول دي محنتي\r\nأنا أصل عندي ضمير !!","creator_id":230,"presentationStyle":1}