{"id":18171,"category_id":23,"owner":"أنا زهرة","created_at":"05/11/2011","title":"بنبقى على عهدك","pictures":"http://www.anazahra.com/deployedfiles/Assets/Richmedia/Image2/Prince-Faisal-05112011-225.jpg","active":1,"views":213,"content":"روح الوطن سلطان عقبه فقدنا الروح\r\nياحظ الثـرى اللي فيك بوجود سلطانه\r\nياسلطان رف بقلوبنا اللي جداها النوح\r\nيابوخالد انت اكثر بشـر يخفي احسانه\r\nأبنخاك وانت ان قيل تكفى تشيل صروح\r\nطلبتك .. ذبحنا فقـدك المر واحـزانه\r\nتعال ولك من عيوننا اللي تبي مسموح\r\nولاهو اعتراض أستـغفر الله سبحـانه\r\nياذابح سبب من غـاب ننساه يامذبوح\r\nمهوب انت اللي من غيبته صار فقدانه\r\nسأل عنك صبحٍ شوفتك صدره المشروح\r\nوسأل عنك ليـلٍ وحشته منك سهرانه\r\nوسأل عنك طفلٍ قال احبك بكل وضـوح\r\nوسأل عنك من فيك ألتقى اهله وخلانه\r\nوسأل عنك من حده زمانه وهو مجروح\r\nوسأل عنك هالعالـم والاسـلام وآذانه\r\nوسأل عنك صدقات الخفا وما كتب باللوح\r\nوسأل عنك ذودك والوسم هو وهتانه\r\nوفقدك الكـرم والخيل والخير والمدموح\r\nفقدك الوفـا يابوي والشعب بالوانـه\r\nفقدك القنص والطير والهـد والمطروح\r\nفقدك الدفـاع وقوة الجيش واركانـه\r\nفقدك الجميع ولافتقدناك فعل و ضـوح\r\nوصلناك ود ولك مكـان اعتلى شـانه\r\nيابوي وكمال المرجله يابعيـد الشـوح\r\nملكت القلـوب ابملكك قلـوب شفقانه\r\nيامن بالشبه تشبه لمن جاك رفقة نوح\r\nبوقفتـك هونت وهجـد قو طوفـانـه\r\nولا \n\r\n\t\t\t\t\t\tيمكن أبْدن ما بنيته يابوي يـروح\r\nمن المستحيـل نهـد ونهجـر بنيانـه\r\nبنبقى على عهدك ووعدك فرح وتروح\r\nوعلى الله نوفّي بعض ماقمت في شانـه\r\nولو قلت مهما قلت كل المعاني فـوح\r\nزكـا سيرتك يـاسيدي فيـك برهانـه\r\nتغيـربك التـاريخ والربح والمربـوح\r\nوتغيربك الأحـوال والفـال وازمـانه\r\nوتغيربك الساكن بحر .. بر والا سفـوح\r\nوترا المملكـه ياسيدي منك مندانـه\r\nتباشير بسمة ضحكتك سر.. زهر الدوح\r\nعطت من يشوفك بالأمل والوفـا خانه\r\nيقول المثـل لا بين الله غلا .. والبوح\r\nهو اللي حصل فينـا واحاسيسـنا بانه\r\nكأن الحزن والدمـع له بابنـا مفتـوح\r\nومن رحت كن الضيق بصدورنـا أمآنه\r\nذهـول وغدينا كلنا صوتنـا مبحوح\r\nوعلى كـل وجه تشـوف الآمال حيرانه\r\nأواسي من يواسي وقلب العنا مسطوح\r\nواعزي من يعزي وانا النفس بحلانـه\r\nعيـوني تخفّي من بلاها كثير جـروح\r\nوجعهـا مهو خافي بزفـرات مليـانه\r\nسترت الونين وصار حالي هو المفضوح\r\nأقـابل مصافحني فبسمـات ذبلـانه\r\nانا بين نـارين اكتـم الحـزن والا ابوح\r\nوبالحالتين الحـال حـاله وتعبانـه\r\nيارب المـلا لطفـك بسلطاننـا الممدوح\r\nياربي دعيتـك ترزقه عـالي جنانـه\r\nوياجعله من اللي يعبرون السراط جموح\r\nبلمح البصـر يعبره والنفس رضيـانه\r\nياسلطان من عقبـك وطنـا فقدله روح\r\nوقلبـه توقف نبض وانسـد شريانـه\r\n'فيصل بن خالد بن سلطان بن عبدالعزيز'","creator_id":1,"presentationStyle":1}