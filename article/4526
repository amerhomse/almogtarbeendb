{"id":4526,"category_id":5,"creator":"saad1200@gmail.com","owner":"على سلامه","pic_url":"http://1.bp.blogspot.com/_yAjCQ83GhqY/SQ2Em3R-1AI/AAAAAAAABho/b98DKCOXQOQ/s400/shitan%D8%A5%D8%A8%D9%84%D9%8A%D8%B3+%D8%A7%D9%84%D9%85%D8%B5%D8%B1%D9%8A+25%D9%81%D8%A8%D8%B1%D8%A7%D9%8A%D8%B1.jpg","created_at":"10/06/2010","title":"خبر مش عاجل | أبليس يهاجر من العالم العربى | (مصري)","pictures":"http://1.bp.blogspot.com/_yAjCQ83GhqY/SQ2Em3R-1AI/AAAAAAAABho/b98DKCOXQOQ/s400/shitan%D8%A5%D8%A8%D9%84%D9%8A%D8%B3+%D8%A7%D9%84%D9%85%D8%B5%D8%B1%D9%8A+25%D9%81%D8%A8%D8%B1%D8%A7%D9%8A%D8%B1.jpg","article_id":47,"likes":61,"active":1,"views":1098,"content":"على باب سفارة كندا.. لمحت ابليس و ف ايده استماره..\n\nبقول له على فين.. قاللي بص .. يا هجره يا اعاره..\n\nيا عم زهقت.. كفرت .. الاقيش معاك سيجاره.. \n\nانا انتهيت خلاص .. لا نافع وسواس ولا خناس\n\nولا ليا عيش وسط الناس..\n\nدي عالم مجرمين.. عندكوا فائض ف الفساد..\n\nفي كل البلاد..\n\nومش محتاجين شياطين .. مليش عيش ف دي البلاد..\n\n....\n\nبقالي سنين عاطل .\n\nو انتوا بتعرفوا تقلبوا الحق باطل..\n\nو تسلكوا القاتل .. و تمشوا ف جنازة المقتول..\n\nومفيش مشاكل..\n\n....\n\nيا عم ده انا بقيت أوسوس بالمقلوب..\n\nو أقول للحرامي .. كفايه بقى .. توووووب..\n\nانت ايه . لوحدك هاتعمل كل الذنوب..\n\nو أنا ابليس أشتغل واعظ .. ولا كمساري ف اتوبيس..\n\n....\n\nيا عم ده انا زمان\n\nكنت استنى حد ينسى يسمي وهو بياكل لقمته..\n\nدلوقتي كل اكلكم ملوث .. و بصراحه الواحد خايف على صحته..\n\nده مفيش ضمير اساساً عشان اموته..\n\nو كل واحد بمزاجه .. خربانه ذمته..\n\n....\n\nيا عم ده كل حاجه اتسرقت..\n\nوكده الاجيال الجديده م الحراميه اتظلمت..\n\n.... \n\nيا راجل ده من كتر ما لطشت معايا..\n\nخرجت ف مظاهره مع الناس اللي بتقول كفايه..\n\nو برضه ......... مفيش فايده \n\n\nالشاعر : على سلامه","creator_id":1,"presentationStyle":1}