{"id":54639,"category_id":5,"owner":"أحمد الخالد","created_at":"12/07/2012","title":"أزمة وجود  ... ( 8 )","pictures":"https://fbcdn-sphotos-a.akamaihd.net/hphotos-ak-ash4/320961_217201835004722_2741870_n.jpg","active":1,"views":527,"content":"أزمة وجودي ف الحقيقة\r\nإني ارتضيت أعيش كطيف\r\nأحط عمري برمته\r\nعين للكفيف\r\nأداري نفسي واكتفي\r\nبأني ضيف\r\nأنطق\r\nيقول دي كلمتي\r\nواسمح وأقول دي محبتي\r\nواكون لطيف\r\nواداري من الناس\r\n دمعتي ف معاملتي\r\nإني الكفيف\r\n----------------\r\nأزمة وجودك في عيونك\r\nخلتها ... كف\r\nيحب ... يعشق تسنده\r\nوتقول كفيف\r\nيلعن ف صمتك\r\nينتظر\r\nمنك ردود\r\nتلعن ف نفسك\r\nلكن ما تهرب\r\nوتقول قدر\r\nولما تغضب تختصر\r\nنفسك ف كف\r\nتسيب له ايدك يسحبك\r\nيدور ... يلف  \r\nولما عشقه ينتهي\r\nف عين حبيبته\r\nوتشتهيك\r\nتصون .. تعف\r\nما تلقى من قلبه\r\nالغبي\r\nإلا الصدود\r\n---------------- \r\nأزمة وجودك ف الحقيقة\r\nإنك رضيت تعيش كطيف\r\nورغم إنك\r\nسحبت كفك من دراعه\r\nلساك ضعيف\r\nلسه بتمسح دمعتك\r\nمن قسوته\r\nلسه كفوف الناس\r\nبتعدل خطوتك\r\nعلى الرصيف\r\nنسيت عينيك في\r\nمحبته ؟!\r\nولا الحقيقة إنك\r\nكفيف ؟!\r\n--------------------","creator_id":230,"presentationStyle":1}