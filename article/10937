{"id":10937,"category_id":5,"creator":"35","owner":"الأديب المعاصر عبود الحنون","created_at":"03/06/2011","title":"سد بوزك عم أحكي مع خيّي ...!","pictures":"http://profile.ak.fbcdn.net/hprofile-ak-snc4/174854_157019107687319_1244798_n.jpg","active":1,"views":2072,"comments":5,"content":"سد بو ...زك\r\nعم أحكي مع خيّي ...!!\r\n\r\n■□■□\r\n\r\nبالتاكسّي ..\r\nليالي السبت الحمّرا ..\r\nما بِتشّبه ليّل  ترافولّتا ...\r\n\r\nهِيّ\r\nخبريات ونقليّات\r\nوكل نقّلي\r\nوحدّا أُخُتـا ...\r\n\r\nيعني \r\nلا رَقص ولا طَقش\r\nلا شقّرا ولا سمّرا ...\r\n\r\nومهما التنورة تعلّي ...\r\nإيدَك ممنوع تحطّا ...\r\n\r\nفيك تصوّفر عالماشي\r\nحتى لو أخدِّت غَطّا ...\r\n\r\nوبليلي\r\nوقفّتني صبيّ\r\nكل شي في روج حاطـّا ...\r\n\r\nوالقصير...!!\r\nويا دلّي عا التعّتير\r\nوين بدّي إتخبّــا ..؟\r\n\r\nوبدّل ما تُقعّد حدّي ..\r\nفتحت الباب\r\nوقعدّت خلّفــي...\r\n\r\nوقالتّلي من فضلك\r\nعا ضهّر العيّن\r\nوبس نوصَل\r\nانا بقلّك ويّن\r\nلازم تنزّلني ...\r\n\r\nوقِمت بالسيارة هرّوِل ..\r\nعا الطّريق السريع\r\nبدون ما فرّمل ...\r\n\r\nالليل خافي\r\nوالهوا صاحي ...\r\nورواق ما في\r\nولا صوت الا صوت\r\nوديع الصافي ...\r\n\r\n\r\nوإذ بتقّول :\r\nبدّي ياك\r\nتجي الليّلي\r\nتنام عندي ...\r\n\r\nقلتلاّ :\r\nبعتذر مِنّك\r\nشغلتي وصلّك\r\nواكتر من هيك\r\nما فيّي قِلّــك...\r\n\r\nسكتّت لشي\r\nدقيقة وكم ثانيي ...\r\n\r\nوقالت :\r\nقلتلّك\r\nومش ناطرتك\r\nتقلّي ..\r\nبدّي ياك\r\nتجي الليلي\r\nتنام عندّي ...\r\n\r\nقلتلاّ :\r\nيا حلوي\r\nعليّي لا\r\nتصرّي ...\r\nانا  شب\r\nعندي حورية\r\nوقلتلك\r\nما فيّي\r\nيعني\r\nما فيّي...\r\n\r\nورجع الليل\r\nيغفّى\r\nوالهوا وحدو\r\nيصحّى ...\r\n\r\nلشي اكتر من\r\nدقيقة ...\r\nبتُصّرخ وعا صوّتا\r\nالليّل بيوعى\r\nقلتلك\r\nوما تجادلّني\r\nوليشك عم\r\nتعاندني\r\nبدّي ياك\r\nتجي الليلي\r\nتنام عندّي ...\r\n\r\nهوني انا ما عش فيّي..\r\nبرمت وبصوت\r\nعالي قلتلا :\r\nفيكي تحلّي عن ....\r\nقلتلك ما فيّي\r\nيعنّي ما فيّي ...\r\n\r\nوبصوت عالي\r\nاكتر منّي ..\r\nبتقلّي ...\r\nسد بو ....زك\r\nانا منّش\r\nعم احكّي\r\nمعّك ...\r\nانا عمّ\r\nاحكّي\r\nعا التلفون\r\nمع خيّي ...!!!\r\n\r\n\r\n••.•°ღ♥ღ•.••{  إبن الشام } ••.•°ღ♥ღ•.••\r\n•°ღ♥ღ•.•••{ عبؤؤد الحنؤؤؤن } ••.•°ღ♥ღ•••","creator_id":35,"presentationStyle":1}