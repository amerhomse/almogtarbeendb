{"id":4503,"category_id":5,"creator":"saad1200@gmail.com","owner":"عباس طريم","pic_url":"","created_at":"05/03/2010","title":"انتخب كل واحد ايحب   الحسين      وال بيته  ايحبهم   اوذريته","article_id":16,"likes":50,"active":1,"views":791,"content":"انتخب كل واحد ايحب   الحسين      وال بيته  ايحبهم   اوذريته\nلان ال البيت كالدر  الثمين      واليحبهم صدك  يعمر  بيته \nانتخب من جان ضد  الضالمين      ايشد جروحه اويبتسم خليته\nاهله تاريخ انكتب   للعالمين      يراعي ابشعبه شوكت ما جيته\nانتخب ابن الفحول  الصالحين      وابد ما اندم     اذا سميته\nاتحمل الالام كل هذي السنين      ودفع فاتورة صفائة  نيته\nانتخب من جان حازم لا يلين      واهله كله استشهدت سميته\nالصامد اللي ماترك يوم العرين      الله مايرضالي اذا ساويته\nبشخص مايعرف يساره من اليمين      اتضنه وي الكل اذا ضنيته\nمانريد انكول تالي خاطئين      ونتخبنه افلان سيء صيته\nونبقه بس انلوم ونعض باليدين      انكول ماصار الجره ياريته\nوصوتت لفلان والله المعين      يستحق مايستحق انطيته\nانتخب قائد رمز عالي الجبين      بالشرف والطيب ذايع صيته\nناسك وراكع ومصداق وامين      اذا عد اهل التقى عديته\nثوبه ابيض ناصع وصافي اليدين      بيه ريح الجنه لو شميته\nانتخب مصلح اذا نوقش يلين      ومايدك اطبول حرب ابيته\nانتخب مؤمن وحبل المؤمنين      بيه ماينكطع لوشديته\nانتخب من كال للشعب الحزين      هانت وصادك صدك حسيته\nللسلم يسعه ويجاهد عن يقين      حمل ورده ما حمل شبريته\nوشكرا\n\n\nااقصيدة2\n\n\nاذا رايد ضميرك حيل يرتاح      انتخب باقر جبر من دون تاخير\nواذا ردت السعاده وكل الفراح      تعم الشعب باقر كول  لتحير\nخدم شعبه وطلع للعالم وساح      رفع كل الديون بحجي وتدبير\nفطن مثل الطبيب الذكي الجراح      من فوز النجاح بحكمته ايسير\nبسيط امن الشعب من اصل فلاح      اواله بوسط الشعب والناس تاثير\nنجح دار الوزاره وجان مفتاح      مايندار اله الاجل تعمير\nيسعى بكل جهد ينشر الاصلاح       ومايقبل على الخطاي تبرير\nمايحتاج حكمه ودوم نصاح      لان امن الحكيم استقه التنوير\nوابحر الحكيم انحسب سباح      عدل مايرهم بهيكله التحوير\nناضل وي اخوته وشال السلاح      من جان الوضع يحتاج تشمير\nمناضل لاتزال بجسمه الرماح      حاضر بالشدايد دون تاخير\nربعه انضاف واللي حاول انزاح      عرف راس البلاء وعمل تطهير\nاهله ايمانهم ضل عالي ما طاح      اهل دين وشرف حاشاه التقصير\nينور للنجاح بنور مصباح      ولدرب الفلاح بحكمته ايشير\nمنه الريح طيب,والفسد فاح      من غيره وتسمعون التقارير\nحاسب كل قصور بشده ولحاح      وبسيف الحرص حارب التبذير\nالحجيته الكل تعرفه وموش مداح      انتخب باقر جبر من دون تاخير\nوشكرا\n\n\n\nقصيده 3\n\n\nعبد المهدي ننتخبه ونريده      عاهد عالنجاح ونطه العود\nمو غلطان اذا حط ايدي بيده      سياسي وبالمواقف دوم معدود\nفكرة يعمل وينجح اكيده      جربناه بالشداة مشهود\nصفاته راقيه وجدا حميده      واهله اهل المضايف منبع الزود\nصفاته اهواي ماتنعد عديده      عكيد امن الشعب والناس مسنود\nضروري انه قيادتنه الجديده      وكل اربع اسنين الجيد ايقود\nالمايوفي على ياهي نعيده      على كثر الجذب لوكثر الوعود\nنشاز شما عزف يطلع نشيده       ولحنه امكرر وعالاذن معيود\nندور للعراق اللي يفيده      ومن اجل البنا يبذل المجهود\nولينجح دعم حتما نزيده      ويضل الحبل وياه ممدود\nعبد المهدي ونكرر نريده      تعبنه امن الكلام وكثر الوعود\nرجل يحمل مع المبدء عقيده      حاضر بالشدايد دوم موجود\nفن الحكم وابوابه يجيده      اواله بحقل التجارب باع ويزود\nنطرح كلنه افكار مفيده      ولفكر الصحيح اليخدم,ايسود\nوهذي الكم اعزائي القصيدة      ومنافعهه عليكم حتما اتعود\nوشكرا\n\nالقصيده4\n\n\nاحنه رشحنه العقول الراجحه      وخيرة اصحاب الفكر سمينه\nارجال ويعرفون زين المصلحه      نضاف مابيهم دغش خلينه\n             صف على دروب العدل مترابط\nانرشح بغدادنه باقر جبر      ونعمه كاظم رايدينه اعله النجف\nوالمثنى احسان عدنه اليعتبر      اول اوللبصره داغر ينوصف\n            وصادق الصافي نرشحه الواسط\nانرشح الطرفي يصير بكربله      ولصلاح الدين مهدي انرشحه\nوتقي المولى النينوى انكله هله      وفيصل الميسان صوته انرجحه\n                وعلى ديالى العامري الناشط\nكله في كركوك حمزه اتقدمه      وبابل الحسون صافي النيه\nالناصريه بعادل اتضل حالمه      ومحمد المشكور ديوانيه\n           والشعب لوهمه لولا شارط\nذوله همه ارجالنه وماننكسر      لان بيهم كل صفات الزينه\nاتشوف منهم مايفرح مايسر      ودومهم يسعون لليرضينه\n          سيف لجل الشعب حاد وباشط\n\nمع تحيات اخوكم عباس طريم","creator_id":1,"presentationStyle":1}