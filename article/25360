{"id":25360,"category_id":23,"owner":"لهنّ","created_at":"15/12/2011","title":"\"امسك متحرش\" مبادرة تطوعية لمناهضة العنف الجنسي","pictures":"http://www1.moheet.com/image/62/225-300/623158.jpg","active":1,"views":272,"content":"فى إطار حملة خريطة المبادرة التطوعية \"أمسك متحرش \" تنطلق أولى حملات التوعية الميدانية فى الشارع يوم السبت القادم 17 ديسمبر 2011 للتوعية المجتمعية، حاننزل في المناطق الي إحنا ساكنين فيها \r\nالدليل ده في كل المعلومات الي ممكن تحتاجها في يوم التوعية المجتمعية .\r\nفخريطة  \"امسك متحرش\" هي مبادرة تطوعية  بتشتغل على التقبل المجتمعي والتغاضي عن التحرش الجنسي من  خلال تشجيع المجتمع والمتضررين والمتضررات بالإبلاغ عن حالات التحرش من خلال التواصل وجها لوجه وعن طريق وسائل الإعلام الاجتماعية زى تويتر و فيسبوك والموبايل ومساعدة ضحايا التحرش الجنسي في الوصول للمساعدة النفسية القانونية التي تقدمها قوة عمل لمناهضة العنف الجنسي. \r\n وقد أتضح من خلال الدراسة التى أجراها المركز المصرى لحقوق المرأة مايلى : في استطلاع للرأي بيقول أن 83% من النساء المصريات و98 % من السيدات الأجانب من عينة البحث بيتعرضوا للتحرش الجنسي بنسبه 50 % يومياً ،72.5 % من الضحايا في عينة البحث محجبات ، 2.4 % من الضحايا في عينة البحث طلبوا المساعدة من الشرطة، 62.4% من الرجل عينة البحث اعترفوا  بتحرشهم بالنساء، تجاهل 61.4% من الشهود التحرش الجنسي تماماً بينما أبلغ 0.1 % عن محاولة مساعدته للضحايا من عينة البحث\r\nوتعمل خريطة إمسك متحرش مع مختلف القطاعات في المجتمع، ونعمل على مستويين :\r\n1-  من خلال إتاحة الفرصة لضحايا التحرش الجنسي إرسال رسالة قصيرة في لحظة التحرش أو بعدها على طول، ليقولوا لنا إيه الي حصل بالظبط، دي أول خطوة نعرف بيها الناس، بيحصل إيه، وبيحصل فين وإزاي، مع الحفاظ على سرية هوية المرسل أو المرسلة، وفرصة لكل فتاة تحكي لنا وللجميع، إما في رسالة قصيرة إلي رقم 6069 أو بالبريد الالكتروني علي harassmap.org أو إلي #harassmap  أو علي الفيس بوك، و كل تقريرب يجيلنا ,  بنرد عليه بالتعليمات حول كيفية حصول الضحايا علي خدمات المنظمات غير الحكومية وكيفية تقديم بلاغ للشرطة والمساعدة القانونية والنفسية ومحاضرات الدفاع عن النفس وخدمات تانية كمان. \r\n2- المتطوعون اللى عددهم أكثر من 500 متطوع ومتطوعة بيستخدموا خريطة التحرش الجنسي  لتحديد أكثر الأماكن اللى بيحصل فيها تحرش في مصر، فبيخرجوا مرة واحدة في الشهر علشان يطلبوا من أصحاب المحلات التجارية ورجال الشرطة وحراس العقارات وغيرهم من المارة في الشارع أنهم يوصلوا رسالة بتقول: لن يتم مسامحة المتحرشين أو التغاضي عن التحرش الجنسي","creator_id":1,"presentationStyle":1}