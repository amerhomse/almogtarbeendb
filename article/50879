{"id":50879,"category_id":5,"owner":"عبدالله صقر","created_at":"07/06/2012","title":"إسألينى يا كبيرة إسألى","pictures":"http://up.az3rena.com/images/22681376594456468324.jpg","active":1,"views":788,"content":"إسألينى يا كبيرة إسألى\r\n\r\nإسألينى كيف خذنى الشوق ليكى\r\n\r\nإسألينى يا أمى\r\n\r\nكيف الوصول إليكى\r\n\r\nفأنا اللى حبك أكثر من روحى\r\n\r\nلكن عمر صدك لى منعنى\r\n\r\nمن أنى أنام مغمض العينين\r\n\r\nلآنى عشت فيكى غريب يا أمى\r\n\r\nوأتغربت فيكى غصب عنى\r\n\r\nطب أسألينى مين هو اللى كان سجانى\r\n\r\nومين هو اللى فى السجون رمانى\r\n\r\nمين هو اللى كان جلادى\r\n\r\nومين هو اللى كان سيافى\r\n\r\nإسألينى عن الطاغوت\r\n\r\nاللى كان بيحب لشعبه الموت\r\n\r\nإسألينى عن أشلاء الضحايا\r\n\r\nوعن زنزانتى اللى لسه للأن\r\n\r\nعايشه جوايا\r\n\r\nإسألينى عن أجسام الضحايا\r\n\r\nإسألينى عن عمرى اللى ضاع\r\n\r\nوعن اللى كان شاريكى\r\n\r\nوإسألينى مين هو اللى باع\r\n\r\nإسألينى عن سنين غربتى\r\n\r\nوعن حبى ليكى ولهفتى\r\n\r\nولما كنت بسمع عنك\r\n\r\nخبر موش كويس\r\n\r\nكنت بنام الليل تعبان وبهيس\r\n\r\nكانت بتزيد عليا لوعتى\r\n\r\nوأفضل أتقلب على السرير\r\n\r\nوكأنى سمكة بتنشوى\r\n\r\nوكأنى عايش فى حلم مرير\r\n\r\nإسألينى وأنا بحلم بيك ليل نهار\r\n\r\nوعن نيتى فى إنى أخليك\r\n\r\nطول عمرك عمار\r\n\r\nإسألى الناس كلها\r\n\r\nمن شرقها لغربها\r\n\r\nهم كانوا بيناموا شبعانين ؟\r\n\r\nورزقنا كان بيروح لمين ؟\r\n\r\nإسألينى كام ليلة\r\n\r\nكنت بنام فيها جعان\r\n\r\nوكام ليلة نمتها عريان\r\n\r\nإسألينى يا كبيرة عن أيامى كلها\r\n\r\nاللى كان طولها زى عرضها\r\n\r\nإسألينى عن وظيفتى البسيطة\r\n\r\nوراتبها البسيط\r\n\r\nولما كنت أجى أشترى حاجة لآبنى\r\n\r\nكان قلبى بينزف ومن الداخل يعيط\r\n\r\nإسألينى عن كام يوم عشت فيهم فرحان\r\n\r\nوكام ليلة نمت فيهم فرحان\r\n\r\nإسألينى ... وإسألينى ... وإسألينى\r\n\r\nها تلاقيتى حزنان وتعبان ومرضان\r\n\r\nإسألينى با أمى أسألى\r\n\r\nأسألينى وأنت على حالى ها تزعلى\r\n\r\nإسألينى ياكبيرة إسألى\r\n\r\nوأنت على عمرى ها تزعلى","creator_id":248,"presentationStyle":1}