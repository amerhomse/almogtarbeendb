{"id":56517,"category_id":5,"owner":"عبدالله صقر","created_at":"31/07/2012","title":"خالتى فاطمة قالت لى","pictures":"http://www.el-wasat.com/portal/upload/images/1274779031egy2.jpg","active":1,"views":880,"content":"خالتى فاطمة قالت لى\r\n...................\r\nخالتى فاطمة قالت لى\r\n\r\nالبلد دى عاوزة رجالة\r\n\r\nيكونوا شداد\r\n\r\nيأخذوا بأيديها وبأيدين العباد\r\n\r\nعشان ما تكنش تحت رحمة\r\n\r\nحاكم ظالم ولا جلاد\r\n\r\nالبلد دى محتاجة لأيدين\r\n\r\nطاهرة ما تلوثــتش\r\n\r\nوما تكنش إيدين ناعمة\r\n\r\nمحتاجة لآيدين تكون خشنة\r\n\r\nتحفر فى الصخر وتكون\r\n\r\nأيادى صاحية موش نايمة\r\n\r\nموش عاوزة رجالة فى الهموم عايمة\r\n\r\nالبلد دى يا إبن أختى طالبة ناس شغالة\r\n\r\nوللتعب والشقا والصعاب حمالة\r\n\r\nعاوزة ناس تخرجنا من الآزمات\r\n\r\nتفكر فى مستقبل البلد من غير خلافات\r\n\r\nويكون جل همها أحترام الذات\r\n\r\nمصر يا أبن أختى طول عمرها\r\n\r\nكانت عايشة فى أزمات\r\n\r\nلكن شعبها وقت الشدة\r\n\r\nبينسى كل المشكلات\r\n\r\nويبنى ويعمر وينسى الخلافات\r\n\r\nوما تنساش إنها مليانة كيانات\r\n\r\nمصر ياإبنى طول عمرها\r\n\r\nواقفة على رجليها زى الآهرامات","creator_id":248,"presentationStyle":1}