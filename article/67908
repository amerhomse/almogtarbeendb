{"id":67908,"category_id":5,"owner":"عبدالله صقر","created_at":"24/01/2013","title":"مأساة طفلة قاصر زوجوها لغراب عجوز","pictures":"http://www.yasour.org/newsgfx/075635%5B1%5Djj.jpg","active":1,"views":1789,"content":"حكاية موش زى \r\nأى حكاية\r\nحكاية بنت صغيرة \r\nكانت دايما بتبص \r\nفى المراية \r\nكان شكلها دبلان \r\nوكلامها فيه توهان\r\nفكرها كان حيران\r\nقالت لى : حكايتها \r\nوالبال سرحان\r\nقالت لى أنت مثل أبويا\r\nولازم أقول لك حكايتى :\r\nوأنا لسة طفلة صغيرة \r\nوبلعب فى التراب\r\nفجأة زوجونى لواحد غراب \r\nأيام معدودة ورانى فيها العذاب\r\nكان بيضربنى ويهينى\r\nوينادى عليا ويقولى \r\nتعالى يا بنت الكلاب \r\nكان قبل الزواج .... بيأخذنى \r\nعلى رجليه ويوعدنى بأكل الكباب\r\nوبعد أن ملكنى أكل لحمى ورمانى للكلاب\r\n..............................................\r\n\r\nكان أكبر منى بخمسة وعشرين سنة\r\nما شفتش معاه يوم هنا\r\nحبسنى فى البيت وعشت حياتى\r\nمعاه فى سراب \r\nوكانت حياتى هباب فى هباب \r\nكان بيضربنى كل يوم \r\nويرفصنى برجليه \r\nوأنا فى عز النوم \r\nعلشان أقوم \r\nوأحضر له لقمته\r\nوده بالشتايم واللوم\r\nأستجرت بالبوليس\r\nقال لهم أنا لسة عريس\r\nومن حقى أضربها ولو بالشوم\r\nأخذوا عليه تعهد\r\nورجع أكثر شراسة وخللانى \r\nعايشة فى مهانة وتعاسة\r\nلآن عقلة لا يوجد به كياسة\r\n........................................\r\nعايشة معاه فى مذلة \r\nقولوا لى أعمل أيه معاه ؟\r\nبالهدوء والسياسة \r\nوأنا  لسة طفلة وحساسة \r\nومحتاجة ألعب فى التراب\r\nبدل المهانة والعذاب \r\nلآنى لسة ما دخلتش \r\nمرحلة النضوج والشباب\r\nقولوا لى إزاى أتخلص \r\nمن الويل والعذاب ؟ !","creator_id":248,"presentationStyle":1}