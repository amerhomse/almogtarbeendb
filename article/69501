{"id":69501,"category_id":5,"owner":"عبدالله صقر","created_at":"18/02/2013","title":"لحد أمتى","pictures":"http://farm2.staticflickr.com/1093/700804620_ced5a85684_m.jpg","active":1,"views":523,"content":"لحد أمتى ؟\r\n..............\r\n\r\nلحد أمتى \r\nوأنا صابر\r\nلحد أمتى \r\nوأنا ها أفضل كده حاير\r\nلحد أمتى وأنا وسط الهموم داير\r\nلحد أمتى وأنا مطاطى من كثر\r\nالهموم اللى نازلة على رأسى\r\nموش قادر أرفع منها رأسى\r\nمن كثر القهر اللى واقع على\r\nكل ما يجى لنا رئيس نقول \r\nخلاص ها نعدى لبر الآمان\r\nوقلنا خلاص ها نحقق الأمال \r\nأتارى بينسرق منا الآحلام\r\n.................................\r\n\r\nفكرت يا ناس إنى أسيب الغالية\r\nوأروح أدور على بلاد ثانية\r\nفكرت إنى أهج فى وشى وأهاجر\r\nلقيت نفسى يا ناس موش قادر\r\nيا ناس دمها بيجرى فى عروقى\r\nودمها بيجرى فى دمى\r\nوهواها منين أروح ملازمنى\r\nبرغم فقرها وعيشتها الضنك\r\nقلبى بيقول لى إزاى أنساها \r\nوهى موش قادرة تعبر لبر الآمان\r\nيا أخوانا لآمتى وإحنا ها نعيش فى هوان \r\nولحد أمتى وأنا على الظلم متحمل \r\nولآمتى وكل ما يجينا رئيس جديد يتجمل\r\nبكلام معسول فى الآول \r\nوكلام موش داخل فى دماغى \r\nلا فى الآخر ولا فى الآول\r\n..................................................\r\n\r\nبيعاملونا وكأننا قطيع من الخرفان\r\nأو شوية سمك فى شادر\r\nالعشرة مننا بقرشين\r\nوهى دى قيمتنا عندهم \r\nلآنهم حاسبينا بالملاليم \r\nونسيوا أننا نساوى ملايين\r\nخرجنا نفدى وطنا فى الميادين\r\nعشان نطالب بحرية الآوطان\r\nللأسف قالوا علينا كفار\r\nلآننا موش من الآخوان\r\nرافعين راية العدل من زمان \r\nمن يوم ما قامت الثورة على الغربان\r\nوالآن لازلنا بنعانى \r\n............................................\r\n\r\nدستورنا يا أسيادنا موش مسروق\r\nلكنه للأسق مسلوق\r\nلمواطن بيعانى ومخنوق \r\nياربى أمتى بقى ها نصحى ونفوق\r\nيا أخوانا لحد أمتى وأنا صابر\r\nلحد أمتى وأنا مطاطى \r\nوعيونى فى الآرض مكسورة\r\nعشان حقوقى بالدستور مكسورة","creator_id":248,"presentationStyle":1}