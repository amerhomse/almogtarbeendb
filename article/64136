{"id":64136,"category_id":5,"owner":"عبدالله صقر","created_at":"29/11/2012","title":"الهواء الفاسد","pictures":"http://www.alsafahat.net/blog/images/arab/egypt00303.jpg","active":1,"views":680,"content":"فتحت شباك غرفتى\r\nمن أجل أشم شوية هواء نقى\r\nلقيت الهواء كاتم على أنفاسى \r\nوما كنش داخل على أنفاسى\r\nولا مارر فى راسى\r\nقلت أنزل الشارع \r\nيمكن ألاقى شوية هواء أتنفسهم\r\nوأغير بيهم هواء رئتاى الفاسد\r\nلقيت فى الشارع \r\nكل الناس بتأسى \r\nوبتقول الهواء كله أصبح فاسد\r\nكان كل الناس بتدور على هواء نقى\r\nيا خساره الكل كان بيشتكى \r\nأتارى الهواء كان مخنوق\r\nوالشارع كله حاسس إنه مزنوق\r\nزى حالنا المرهوق\r\nكان أجسام الناس متبهدلة \r\nوالنفسية متنيلة\r\nوالناس دايخة وشكلها عاوز يفوق\r\nسألت واحد كان ماشى\r\nكان وشه زى المحروق\r\nسألته عن سبب كشارة وشه\r\nقلت له : ليه وشك مكشر\r\nقال لى : أضحك ولا أبتسم ليه\r\nهو فى الدنيا أيه\r\nحلو عشان أبتسم عليه\r\nوحياتك لآبتسم لما الدنيا معانا تروق\r\nيا عم قلنا ثورة وقامت الثورة\r\nعشان تأخذ بأيدينا\r\nوقلنا يمكن ينصلح حالنا\r\nونبقى فى العلالى ونصبح فوق\r\nوأدينا صابرين على حالنا المزنوق\r\nرديت عليه وقلت له :\r\nيا عم كبر دماغك \r\nوخليك معايا زوق\r\nدا إحنا يا إبنى عشان ينصلح حالنا\r\nلازم نرجع المال المسروق\r\nالمهم رجعت لبيتى وكان جسمى\r\nمولع زى واحد محروق\r\nمن اللى شفته على وجوه الناس\r\nومن حالها , وخلانى فقدت عقلى \r\nوكأنى موش مخلوق \r\nناجيت ربنا وقلت له \r\nليه يا رب , أمتى الدنيا معانا \r\nها تحلو وتروق\r\nيا رب تكون ثورتنا نجحت \r\nوما نكنش أخذنا فيها خازوق \r\nوما نكنش ها نرجع للفقر من ثانى\r\nوالدنيا تسود فى وشنا \r\nوموش ها نفوق\r\nيا رب مالناش غيرك رحيم\r\nبينا وشفوق\r\nأرحمنا يارب من عذابنا وأرحمنا \r\nوخلينا نفرح بثورتنا عشان\r\nنشوف نور الشمس وقت الشروق","creator_id":248,"presentationStyle":1}