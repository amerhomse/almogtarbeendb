{"id":54934,"category_id":5,"owner":"أحمد الخالد","created_at":"15/07/2012","title":"أزمة وجود  ... ( 9 )","pictures":"https://fbcdn-sphotos-a.akamaihd.net/hphotos-ak-ash4/320961_217201835004722_2741870_n.jpg","active":1,"views":679,"content":"أزمتك في الحقيقة\r\nالجراءة اللي ف عنيك\r\nناس تشوفها نظرة بريئة\r\nوناس تشوفها عين الحقيقة\r\nوناس تقولك ديب بيعوي\r\nعلى ضالته\r\nنظرة غريبة تحسها\r\nاللي\r\nعليها القصد\r\nتحس إن دمها\r\nبيترصد رصد\r\nتسيب عنيك على وجهها\r\nنظرة ذهول\r\nتبوح عنيها بسرها\r\nوكأنها\r\nعلى كرسي لازم\r\nتعترف\r\nوبالحقيقة تقول\r\nتغيب كتير في لحظها\r\nوف حظها\r\nتسرد فتافيت\r\nعشقها وهمها\r\nكأنها\r\nبتغتسل \r\nبين الرموش\r\nتقول عنيك كانت مراية\r\nتكتشف فيها الخبايا\r\nتشوف حقيقة عمرها\r\nمن غير رتوش\r\n--------------------\r\nعنيك تتوه في سرها\r\nودنك تداوي جرحها\r\nتعصر ف دمل عمرها\r\nتبوح بـ\r\nحتى أمها\r\nما بتعرفوش \r\nلكنها ...\r\nتعشق عنيك\r\nتعشق ودانك تترمي\r\nفي حضنها\r\nوتنسي إن همها\r\nراجل خسيس\r\n---------------\r\nأزمتك تبدأ تعيش  \r\nلحظة تفكر نفسها\r\nما عمر ايد مدت لها\r\nمع\r\nما فيش\r\nتخبي خوفها ف صدرها\r\nويبقى كل همها\r\nتكسر مراية عمرها\r\nتنسى\r\nعنين ضحكت لها  \r\nتفر\r\nحتى م الرموش\r\nوتلاقي نفسك عندها\r\nضمير وماشي ف سكته\r\nلابس .....  وشوش  \r\n-----------------","creator_id":230,"presentationStyle":1}