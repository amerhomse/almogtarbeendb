{"id":54407,"category_id":5,"owner":"عبدالله صقر","created_at":"10/07/2012","title":"أشخبط وألخبط","pictures":"http://www.a-m-c.org/pics/hand_holding_pen.jpg","active":1,"views":1247,"content":"ساعات تحيرنى أفكارى \r\nكلام كثير بيدور فى دماغى\r\nكلام أنساه ويرجع من تانى\r\nأسطره على الورق \r\nتطلع عباراته موش عجبانى\r\nأشخبط ... ألخبط \r\nألاقى الخيبة منتظرانى\r\nأناجى نفسى , تأنبنى نفسى\r\nوكأنى موش عاجبها \r\nولا هى عجبانى\r\nنفسى\r\nعامله زى الشريك المخالف\r\nأصوت ... أنوح ... أبكى ...ألطم\r\nأزعق بالصوت الحيانى\r\nوأقول أه يانى\r\nراح فين الكلام منى \r\nاللى كان فى دماغى\r\nيا ترى ها يرجع من تانى ؟\r\nأقعد أفتكر كلمة أكتبها \r\nوأنعى حظى وزمانى \r\nفيــــــــــــن\r\nبعد ساعات لما يجينى ألهامى\r\nبعد عناء ومشقة وأفكار كانت \r\nمحيرانى وتعبانى\r\nأكتب وأراجع نفسى \r\nياهل ترى ها تعجب حد \r\nولا ها أشخبط وألخبط عليه \r\nمن تانى \r\nعفلى أوصانى\r\nبأنى أكتب كلام \r\nملون بألوانى\r\nعشان حبايبى وعشانى","creator_id":248,"presentationStyle":1}