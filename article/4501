{"id":4501,"category_id":5,"creator":"saad1200@gmail.com","owner":"حيدر الربيعي","pic_url":"","created_at":"22/07/2009","title":"شـيصيـر لومـرَّه تِحِـن وكَـلـيـبي تـرحَـم حالـَه","article_id":14,"likes":52,"active":1,"views":813,"content":"شـيصيـر لومـرَّه تِحِـن وكَـلـيـبي تـرحَـم حالـَه\n\n     لـَن كَلبي من يوم إلرحِـت صار ألحـزن مَوّالـه\n\n     وشيصير لوبيدك تجس نبضه وتـشوف شـماله\n\n     ياجـوري وإمعـَطر ألـسـَلـَف يابـرتـقـال ديالـى\n\n     طـيـر ألـكَـَلـب بيك إنشكل هَـلبت تِحِـل شـْكاله\n\n     والطـير لوجـِنحَه إنشـكل ينـزل يموت أشـواله\n\n     بمحـبـتـك كَلـبي إبـتـله وبـس ألله يدري بحالـه\n\n     ظـنـّك تجازي إمحـَبـِته وتوفي لهـواه حسبالـه\n\n     ماحَـسَـبـِت كَـلـبـك نـََبـِل صـَد وكِـتـَل نـََبـّالـه\n\n     هـم هـمي هـم هم الوكت هم همّك إنته جماله\n\n     بحـبـك مِثـل ساري إصبحت بس ألألم يبراله\n\n     عـربانه عافـوه ومشـوا وبي شـمـتوا عـذ ّاله\n\n     ياناس هم صارت كَبل بالحب مثـل هالحالـه\n\n     مكـتـول يرضى بكـتـلـتـه ويتـوسـل بكـتـّاله\n\n     يصرخ يصيح أهل ألرَحـَم مَحـَّد تـدَنه وشاله\n\n     وأدري ألذنب ذنب ألكَلب سمجه وتواكح فاله \n                       ******                           ألشاعر\n                                                          حيدر الربيعي","creator_id":1,"presentationStyle":1}