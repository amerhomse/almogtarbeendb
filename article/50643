{"id":50643,"category_id":5,"owner":"عبدالله صقر","created_at":"05/06/2012","title":"كل يوم أنتظرك يا حبيبى","pictures":"http://www.mriraq.com/up/tnrmepS30.jpg","active":1,"views":1956,"comments":2,"content":"كل يوم أنتظرك يا حبيبى\r\n\r\nأٌقعد فى نفس المكان\r\n\r\nأنتظر فيك\r\n\r\nوأتلفت حواليا وكأنك\r\n\r\nراجع ثانى بسحر عينيك\r\n\r\nكل يوم أقول يمكن\r\n\r\nالموت ما أخدوش منى\r\n\r\nيمكن أنا متوهمة ويمكن\r\n\r\nهاترجعلى أبتسامة شفتيك\r\n\r\nالموت أخدك منى بدرى\r\n\r\nبعد ما حبيتك وأتشديت إليك\r\n\r\nفاكرة أخر مرة أتقابلنا فيها\r\n\r\nقلت لى لازم أروح ميدان التحرير\r\n\r\nمع الثوار\r\n\r\nساعتها قلبى أنقبض ومن\r\n\r\nصدرى طار\r\n\r\nوزهول ركب عقلى وكيانى\r\n\r\nوكأن دخل فى أعماقى نار\r\n\r\nقلت لك ساعتها , خليك معايا\r\n\r\nشوية يامختار  \r\n\r\nماهو فى التحرير ثوار أحرار\r\n \r\nهى جت عليك أنت يا مختار ! !\r\n\r\nرديت على وقلت لى , البلد\r\n\r\nالساعة دى محتاجة يا حبيبتى  \r\n \r\nلكم من الثوار\r\n\r\nشوفى إما أرجع لك ثانى رافع الرأس  \r\n  \r\nأو لا أرجع\r\n\r\nهو ده قدرى , وما تزعليش\r\n\r\nالموت فى سبيل البلد شرف\r\n\r\nموش عار\r\n\r\nولو رجعت جثة ملفوفة فى\r\n\r\nعلم مصر يبقى ده مصيرى\r\n\r\nوأنا اللى بختار\r\n\r\nبس لى رجاء عندك ياحبيبتى\r\n\r\nهوإنك دائما تفتكرى الواد الجدع\r\n\r\nوحبيبك مختار","creator_id":248,"presentationStyle":1}