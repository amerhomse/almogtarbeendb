{"id":7036,"category_id":7,"creator":"محرك","owner":"CNN","created_at":"09/02/2011","title":"النكتة السياسية في مصر بعد ثورة 25 يناير","pictures":"http://a1.sphotos.ak.fbcdn.net/hphotos-ak-ash1/167865_169909069722073_100001089444645_352140_3819756_n.jpg|http://a7.sphotos.ak.fbcdn.net/hphotos-ak-ash1/180961_200334846648477_100000158901962_868041_6067934_n.jpg|http://a6.sphotos.ak.fbcdn.net/hphotos-ak-snc6/168762_196233623736594_100000498721726_724331_2696417_n.jpg","active":1,"views":4230,"content":"مع تفجر ثورة الغضب في مصر بعد الخامس والعشرين من يناير/كانون الثاني الماضي، تفجرت ثورة أخرى مرافقة لها ومحورها \"النكتة السياسية\"، وأضفت على الثورة الشعبية نكهة خاصة تنبع من رحم المعاناة، وزاد من بريقها الشعارات التي رفعها المتظاهرون والمعتصمون في ميدان التحرير.\r\nولعل أحدث ما في ترسانة المصريين من نكات حول الوضع الراهن، جاء في غالبيته في صفحة واحدة على موقع فيسبوك، حملت عنوان \"خفة دم الشعب المصري في المظاهرات\".\r\nوإليكم بعض هذه النكات:\r\n- أمنية واحد مصري: يا ريت مبارك كان ضربنا إحنا الضربة الجوية، وراح حكم إسرائيل 30 سنة، كان زمانهم بيشحتوا دلوقتي!\r\n- مبارك بعد ما مات قابل السادات وعبد الناصر، سألوه: هاه؟ سم ولا منصة؟ رد عليهم بحرقة وقال: فيسبوك!\r\n- الرئيس يعلن في بيان: وفاء مني لمصر ورغبة في تلبية طلبات الشعب لن أرحل حتى أحقق مطلب الشعب في القبض على السفاح ومحاكمته.\r\n- بيقولك واحد لقي الفانوس السحري ودعكه.. طلعله العفريت وقاله: شبيك لبيك تطلب أيه؟ قاله الراجل: أنا عايز كوبري بين القاهرة وأسوان. العفريت قاله: دي صعبة قوي.. نقي حاجة تانية. الراجل قاله: خلاص خلي حسني مبارك يسيب الحكم. العفريت قاله: انت عايز الكوبري رايح جاي؟ ولا رايح بس؟\r\n- \"بلطجي\" لقناة العربية: العيال بيرموا علينا قنابل \"بلوتوث\".\r\n- شهود عيان فى أروقة وزارة التربيه والتعليم تفيد بأنه قد تم تأجيل امتحانات الدور التانى إلى أجل غير مسمى، معللة هذا بأن النظام سقط وعاوز وقت عشان يلحق يذاكر.\r\n- عقد الريس جلسة مع وزير الداخلية السابق حبيب العدلي قاله محتدا: منعت الحشيش يا فالح؟ أهو الشعب صحصح.\r\n- عمر سليمان: حسني مبارك ده هو أبونا كلنا.. محشش: ده إحنا طلعنا ولاد حرام يا رجالة.\r\nأما من الشعارات التي حملها المتظاهرون المعتصمون في ميدان التحرير، فلعل من بين أبرزها:\r\n- رابطة نجاري مصر يسألون الأسطى مبارك: \"ما نوع الغراء الذي تستخدمه؟\"\r\n- ارحل.. الولية عاوزة تولد والولد مش عايز يشوفك\r\n- ارحل عاوز أتجوز\r\n- ارحل مراتي وحشتني.. متزوج من 20 يوم\r\n- ده لو كان عفريت كان طلع\r\n- لو ما استحمتش النهاردة في بيتنا.. هاستحمى يوم الجمعة في قصر الرياسة\r\nوتعقيباً على الاتهامات بوجود أجندة لدى المعتصمين في ميدان التحرير، ومندسين من الخارج بينهم، سخر البعض بما وصفوه بـ\"نشيد الأجندة\"، الذي يقول:\r\nأنا مندس.. أنا مندس، هاتلي أجندة ووجبة وبس\r\nمن هارديز أو من كنتاكي، هاتلي وجبة دينر بوكس\r\nأو سوبر زنجر من غير خس\r\nهاتلي أجندة من الفجالة أعمل بيها ثورة في مصر\r\nأنا مندس.. أنا مندس، وكل الشعب كمان مندس\r\nكل الناس هنا مش عايزينك، وانت يا حسني مش بتحس\r\nكل فضايحك، كل جرايمك، كلو موجود على ويكيليكس\r\nأنا مندس.. انا مندس، عندي أجندة مستر إكس","presentationStyle":1}