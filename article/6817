{"id":6817,"category_id":17,"creator":"saad1200@gmail.com","owner":"أحمد فهمي","created_at":"02/02/2011","title":"!!عذرا أيها المصريون...انتوا بيتضحك عليكم","pictures":"http://anonymousradioshow.files.wordpress.com/2008/03/april-fool-clown.jpg","active":1,"views":876,"comments":1,"content":"ماحدش سال نفسه هما رجعوا النت ليه النهاردة بالذات؟؟\r\nمع انه كان السبب في الثورة و الفيس بوك كمان مش مقفول؟؟\r\nأنا بقي أقولكو\r\nهما قلبوا علينا المائدة زي ما بيقولوا\r\nاولا الحرب النفسية اللي بيعملها الحزب الوطني في كل حتة و تزييف الحقائق و القناة الأولي و المحور و النيل و الباقي و الناس اللي في الطراوة دي\r\nثانيا فصلوا النت .. عملوا هاك علي صفحة خالد سعيد ...خطاب عاطفي للرئيس مبارك \r\nبنت بتقطع نفسها من العياط عشان خانت البلد و ال50 الف دولار...\r\nطبخوا الطبخة يعني من الآخر و استخدموا النت لمصلحتهم\r\nالنتيجة ..الناس كرهت خالد سعيد و مغرقاه شتايم... و زيادة عدد المتحزلقين ع الفيس بوك\r\nو صور مبارك مغرقة الدنيا و ايفنت مش هتظاهر يوم الجمعة\r\nو ناس مش فاهمةحاجة بتتكلم عن الأمن و الأمان وان المظاهرة هي سبب خراب مالطة\r\nو اللي نعرفوه احسن من اللي مانعرفوهوش\r\nالواقع بقي ع الأرض..الشباب ماعملوش حاجة غلط و طالبوا بحقهم بمنتهي التحضر اللي في الدنيا وكانو بيهتفوا انها سلمية\r\nو الواقع برضو ان مبارك ماعملش اي حاجة ..هو بس عرف يتكلم\r\nمجلس الشعب و الطواريء و البلطجية و الرئيس لسة موجودين لحد دلوقتي\r\nو اكتر من300 واحد ماتوا ماحدش اتكلم عنهم\r\nصــبــاح الــخــيــر يـا مـــصـــر\r\n خلاصة الكلام بقي\r\nاللي في التحرير دلوقتي دول زينة شباب مصر .. حاطين روحهم في كفهم عشانك و عشاني و عشان مصر\r\nاللي في التحرير دول بجهلكو مش هيبقي لهم دية ..و المصادمات لسة شغالة لحد دلوقتي ..و الجيش بيتفرج\r\nاللي في التحرير دول هما امل بكرة ..هما الشباب اللي هيوقفوا مصر علي رجلها تاني \r\nاللي في التحرير دول بجهلكو هتضيعوا حياتهم و حقهم و حقنا معاهم\r\nاللي في التحرير دول مش هيتعوضوا تاني\r\nارجوكم متضيعوش شباب مصر و افهموا اللي بيحصل ...الحقوا مصر قبل ما تضيع\r\nو الله الحق دايما صوته أعلي ..بينا\r\nافـهـمــوا","creator_id":1,"presentationStyle":1}