{"id":6718,"category_id":16,"creator":"saad1200@gmail.com","created_at":"30/01/2011","title":"تميم البرغوثي… . يامصر هانت وبانت كلها كام يوم!","pictures":"http://news.nawaret.com/wp-content/uploads/2011/01/tamim-elbarghouthi.jpg","active":1,"views":421,"content":"أطلق الشاعر الفلسطني الكبير تميم البرغوثي قصيدة جديدة لمتظاهري مصر ونصها كالتالي. يامصر هانت وبانت كلها كام يوم… نهارنا نادي ونهار الندل مش باين الدولة مفضلتش منها إلا حبة شوم..\r\nلو مش مصدق تعالي علي الميدان عاين ياناس مفيش حاكم إلا من خيال محكوم..\r\nواللي هيقعد في بيته بعدها خاين اللي هيعقد كأنه سلم الثانين لأمن وقاله هما ساكنين فين..\r\nوصلت لضرب الرصاص علي الخلق في الميادين حتى الجثث حجزوها اكمنهم خايفين..\r\nيامصر أصبحنا أحياء وميتين مساجين فاللي هيقعد في بيته يبقى مش مفهوم..\r\nواللي هينزل الهي حارسه صاين يامصر هانت وبانت كلها كام يوم..\r\nنهارنا نادي ونهار الندل مش باين.\r\n\r\nhttp://www.youtube.com/watch?v=Yanlbg__56Q&feature=player_embedded\r\n\r\nنهارنا نادي وبأيدينا علي فكرة.. الصبح عنده فضول راح نعمل إية بكرة.\r\nإيده علي الباب وخايف يلمس الأكرة.. ادخل ياأستاذ براحتك والبلد حرة.\r\nإحنا زهقنا نشوف الصبح من برة.. ادخل وخرج بقايا العتمة من برة.\r\nالناس ديه حرة وجنود الأمن مضطرة.. ياصبح طلعت روحنا لجن تيجي ياخي.\r\nطالعين نجبيها أهوا فى كل حارة وحر..حتى لو ضربونا بالرصاص الحي.\r\nشوف الميادين كدة مفروشة خلق وضي.. دايما مفاجأة ودايما وقتها معلوم.\r\nالحكم لينا وليك الحق يامداين.. يامصر هانت وبانت كلها كام يوم .\r\nنهارنا نادي ونهار الندل مش باين.. ياصف عسكر بدل الدرع شيلوة اثنين.\r\n25 يناير ياشباب فاكرين.. كان فيه انجليزووزير الداخلية تخين…\r\nكان عنده برده عساكر زيكم جامدين.\r\nسابهم يموتوا علولا لو سأل فيهم.. كانوا شبهكم اساميكم اساميهم.\r\nياعسكري البهوات اللي بتحميهم.. ممكن يردوا عليك لما تناديهم .\r\nياعسكري أنا أصلي بس بستغرب.. لو لاقي تأكل وتشرب قوم ياعم اضرب.\r\nاضرب عشان الوزير من ضربتك يطرب.. لكن هتشتغل اية لما الوزير يهرب.\r\nأما الشديد القوي القادر أبو القادر.. برميل تلامة نشر علي مصر من الآخر.\r\nلو شفته معددة تكتب ادب ساخر.. ثابت يقول للهرم ياكابتن اتاخر.\r\nولم يزل معتقد ان الهرم هيقوم.. ادي الحجر والبشر قايمين ياسيدي القوم.\r\nوالدين هيترد ياللي عشت متداين.. يامصر هانت وبانت كلها كام يوم.\r\nنهارنا نادي ونهار الندل مش باين.. ده حكم أسرة ولا خوفو ولا خفرع.\r\nولا وجع بطن يتعالج بزيت خروع.. عمل مسوكر بعيد عنك ولايطلع.\r\nجربنا فيه كل شىء ملقينا شىء ينفع.. منفعش بالأدوية جربنا ألف طبيب..\r\nولا بعطارة شيوخ ليهم بلح وزبيب.\r\nولا بجحفل مغولى وضرب بالقباقيب.. عمل مسوكر وسفلي شغل تل أبيب.\r\nوشغل أمريكا متغلف وختمة عليه.. ضيف زارنا ياعم من غير دعوة لابس بيه.\r\nقاعد 30 سنة ومبيقولش قاعد لية.. والنية مديها لابنه النابغة بعديه.\r\nويقول قضا وقدر بين البشر محتوم.. قولناله طيب ومين قال للقدر معلوم.\r\nواش عرفك يافخمتك بالذي كان.. يامصر هانت وبانت كلها كام يوم..\r\nنهارنا نادي ونهار الندل مش باين.","creator_id":1,"presentationStyle":1}