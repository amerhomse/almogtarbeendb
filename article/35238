{"id":35238,"category_id":23,"owner":"لهنّ","created_at":"06/02/2012","title":"الحالة الإجتماعية مطلقة ..أجرأ كتاب عن أسرار المطلقات المصريات","pictures":"http://moheet.com/image/73/225-300/735357.jpg|http://moheet.com/image/73/225-300/735358.jpg|http://moheet.com/image/73/225-300/735359.jpg|http://moheet.com/image/73/225-300/735360.jpg","active":1,"views":734,"comments":11,"content":"لهنّ- باسنت إبراهيم\r\nالحالة الإجتماعية \"مطلقة\"..كم من نساء يهربن من هذا اللقب، و أخريات يعانون مرارة حصولهم عليه في مجتمع شرقي يعتبر المطلقة \"لعنه\" و بالمثل الحديث عنهن تحول مع الوقت إلي أحد التابوهات الاجتماعية التي تمرت عليها الكاتبة الشابة أماني التونسي بإطلاقها أول وأجراء كتاب عن حياه المطلقات في مصر ..الكتاب الذي يحوي قصص حقيقية بأسماء غير حقيقية وتم تصنيفه باعتباره  للكبار فقط، يضم ما يقرب من 25 قصه واقعيه لم تكن المرأة فقط هي الضحية فيهم ولكن في بعض الأحيان الزوج و الأولاد أيضا.\r\nعبارات صادمة \r\nفي البداية تشرح الكاتبة وجهه نظرها في تخصيص الكتاب للكبار فقط قائله: الكتاب يحوي عبارات ربما تكون صادمه وجريئة للبعض ولكنني راعيت أن أنقل الواقع كما هو بدون تجميل أو تزييف لذلك كتبت انه للكبار فقط لأنهم سيستطعن فهم واستيعاب هذه العبارات و الحكايات أيضاً.\r\nتستكمل أماني عن أسباب إطلاقها كتاباً عن المطلقات قائلة: كانت أحد أقربائي قد تعرضت لتجربه طلاق عانت منها كثيراً و كثيراً ما كنت أستمع لحكايتها ، كما أنني امتلك إذاعة بنات وبس وهي أول إذاعة مخصصه للبنات في مصر والوطن العربي وكانت تأتي لي الكثير من الشكاوي والحكايات عن المطلقات \"خاصة صغيرات السن\" و مع اختلاف حكايتهم و اتساع شريحتهم في مجتمعنا قررت أن أنقل تجربتهم و أن أعطهم حقهم كاملاً خاصة بعدما وضعهم مجتمعنا في خانه العيب و اللوم دائماً كونهن مطلقات بدون النظر إلي أسباب طلاقهن.\r\nنتعلم من الأخطاء\r\nكما كتب أماني في مقدمة كتابها قائله\" إقرى وأعرف إيه اللي حصل مع ولاد الناس وبنات الناس ،في ناس كانوا متربين وفى ناس ما تربوش خالص ، شوف المتعلمين واللي حبوا بعض واللي أتجوزوا من الصالونات ،واللى سابوا أهاليهم يدخلوا فى حياتهم والطماعين والمؤرفين والمغفلين ،وحكايات تانية كتيرة .. شوف اللي حصل لشريحه كبيره من المجتمع ، هتعرف فى الكتاب ده كانوا عايشين إزاي وتطلقوا ليه\r\nالكتاب ده مش علشان نحرض على الطلاق ولا نمنع الجواز ،الكتاب ده .. علشان نتعلم من أخطاء الآخرين ونعرف يعني إيه جواز ،ونختار صح ..من غير ضغوط علشان باين إننا نسينا يعني إيه عشره وجواز، ومنقعش في اللى وقع فيه -غيرنا\r\nولو لقيتوا أساميكم موجوده متستغربوش لأن تشابه الأحداث والأسماء في مجتمع فيه أكتر من 80 مليون وارد جدا \"\r\nالكتاب الصادر عن دار نشر \"شباب بوكس \" وتم إطلاق الطبعة الثانية منه مؤخراً بعد نفاذ الطبعة الأولي من الأسواق فور طرحه..يتناول حكايات المطلقات في قصص قصيرة منفصلة تحمل أسباباً مختلفة للطلاق مثل \" الدجل والشعوذة في قصه حابس كابس، تدخل الأهل \"جوزي بريموت كنترول\"، المشكلات الجنسية للزوج والزوجة علي حد السواء في حكايات مثل \" أنا مش خبره\"،\"عفواً لقد نفذ رصيدك\"، البخل و عدم الإحساس بالمسئولية في حكايات \" مينيو الخمسة لسه بخمسه، عقده نقص\".. الخيانة الزوجية و الكذب و الظلم بإسم الدين ..جميعها مشكلات تناولها الكتاب بالتفصيل وبأسلوب مبسط باللغة العامية المصرية لتصل أسرع وأوقع للقارئ.\r\nتضيف أماني التونسي: لم أخش من كم الانتقادات الذي واجهته فور طرحي للكتاب من قبل الرجال! في النهاية هناك واقع يجب نقله ومحاوله تحسينه للأفضل فمن ينكر أن الزوجة أو المرأة هي التي يقع عليها معظم الضرر من الطلاق؟! كما أن بعض حكايات الكتاب مازال أصحابها الحقيقيات لم يتوصلن لحل بشأن حصولهم علي الطلاق الي الآن!! بسبب عناد أزوجهن. وقريباً سأقوم بطرح كتاب \"طلقني وشكراً\" وسيكن استكمالاً لحكايات النساء المطلقات في هذا الكتاب وكيف استمرت حياتهم بعد الطلاق.\r\nاليكم احدي قصص الكتاب:\r\nعايز تذيع قول \" ذيع \" مش عايز مش هنذيع.\r\nلما تسمعي بودنك ..جوزك بيقول لأمه:\r\nجوزي:  إحنا إمبارح كنا بنظبط بليل وكانت لابسه قميص النوم\r\nاللى \"هبه \" أختى  جابتهولها في عيد ميلادها مانتى\r\nعارفاه\r\nولا لما تلاقى أمه بتقوله:\r\nحماتي : المهم تكون إتبسط وهى واخده بالها من نفسها\r\nمتكونش إدهولت زي البت  بنت \" منى \" مرات\r\n\"أسامه\" ..\r\nجوزي: ليه مالها \"نسرين \" ؟\r\nحماتي : يعني مبهدله مش واخده بالها من نفسها وسايبه نفسها\r\nولما بيجوا يناموا مع بعض بيزقها زق على الموضوع ده\r\nالواحده مابتحبش تفسر ..\r\nجوزي : لا متقلقيش إحنا جامدين ..  أوى وانتى مش هتخليها\r\nتسيب نفسها  كده.\r\nتحاولى تقطعي الحديث وتدخلى تقعدي كأنك مسمعتيش حاجه تلاقيها بصت كده فى وشي ...\r\nوقالت ..\r\nحماتي :  خدي بالك \"حواجبك\" قربت تطلع\r\nتعمليها على طول أنا \"حسام\" إبنى مابيحبش كده .\r\nدمك  يتحرق وتتكلمى مع مامتك فى التليفون\r\nوتقوللها أعمل إيه ترد تقولك دى ست هايفه إزاى\r\nتتكلم كده  .\r\nوتدخلات كتيرة زي:\r\nحماتي :   طابخين إيه وبتعمليها إزاى وجربي طريقة تانية\r\nعشان المحروس\" حسام\"  بيحبها بس إنتى مهما\r\nعملتى مش هتعرفى تعمليها زيي !!\r\nأقولك .. أنا  هبعتلكوا طبق\r\nولا لما تتحشر في حياتك وتقول\r\n\" لـِموا إيدكوا شويه مش كل يوم خروج وفسح  .. \"\r\n\"مالها العربية هتغيروها ليه .. طيب لو غيرتوها هاتوها زرقة علشان أنا بحب اللون ده وكمان يا \"حسام \" يابنى عنين الناس مابترحمش ...  \"\r\n\" أنتوا سألتوا على العريس بتاع أختك ده كويس أصل قليل لما تلاقوا ولاد حلال زي \"حسام\" مش أى واحده تعرف تربي وتطلع راجل أخلاقه كده .\"\r\nويجي بن الحلال اللي أمه مربياه ... ومطلع عين أهلي معه \"حسام \" أفندي\r\nوأقوله ...\r\nدعاء : أنا سمعتك إزاى تقولها إننا داخلين ننام مع بعض\r\nحسام : انتى واقفة تتجسسي علينا وسمعتى إيه تانى .. ياهانم يا\r\nمؤدبه .. دي أمي ومن حقها تعرف أنا هقفل تليفونى\r\nأو مردتش ليه مش يمكن تكون كانت هتعوز حاجه\r\nوتعدي أيام وسلسلة من التدخلات اللى تحسسك إنك معندكيش راجل ساترك .\r\nدعاء: أنت بتعمل إيه ..؟\r\nحسام : هنتصور ..\r\nدعاء : وإحنا نايمين مع بعض ..\r\nحسام : أيوة إيه المشكلة .. نفسي أشوفنا بنبقى عاملين إزاى .\r\nدعاء : لأ .. طبعا إوعى تعمل كده ..\r\nحسام : ليه ما كل الناس بيتصوروا مع مراتتهم ..\r\nدعاء : ناس مين دول ماليش دعوه بيهم .. شيل الكاميرا وأنا\r\nمش هتصور ولا كمان هنام معاك ..\r\nحسام : إيه ده ..إيه ده ليه يعني ..!\r\nدعاء: أنا مش حاسه معاك بالأمان  مش كفاية ان كل مشاكلنا\r\nوحياتنا مافيهاش خصوصية كل كلمة بتروح تقولها لأمك\r\nوانهارت وعيطت ..\r\nحسام : طيب إهدي أنا والله ما أقصد إني أضايقك ..\r\nأنا أسف مش هقولها تاني أى حاجة وعد .. .\r\nدعاء : برضه مش هتصور ..\r\nحسام : ومش هنتصور وأدي الكاميرا ..وأدي إيدك أبوسها ..\r\nمتزعليش ..\r\nدعاء : إوعدني إنك مش هتعمل كده تاني ..\r\nحسام :أوعدك مش هعمل كده تاني وهيبقى في بنا خصوصية\r\nوأسرار وحركات وشئلبات واللى انتى عايزاه ..بس زي\r\nما هعمل كده إنتى كمان تبسيطنى .. لما أقولك نخرج\r\nنتفسح نتصور أنا جوزك مش صاحبك أكيد مش\r\nهمسك عليكي الصور دي .. دي بتاعتنا إحنا بس ..\r\nماشي\r\nدعاء : ماشي  ...\r\nوفعلا اتغير من اليوم ده وسافرنا قضينا أيام فى \" شرم الشيخ :  وحسيت إنى مرتاحه اوى،وبقيت احمد ربنا على الأيام اللى بقت حلوة ..\r\nوبعدين إتعزمنا على فرح زميل \"حسام \" فى الشغل وكان فى واحد فى الفرح عاكسني ولما فضل عينه عليا طول الفرح ..  مركز معايا أوي محاولتش أحسسه إنى أخدت بالى  ..\r\nبس قلت  لحسام كفاية كده يلا نروح ..\r\nوبعدها بإسبوع لاقيت واحد بيكلمنى على الموبيل وبيقولى\r\n\"انتى طلقة ..من ساعة ما شوفتك وأنا مش قادر أنساكي\"\r\nطبعا قفلت فى وشه وقفلت الموبيل .. وبعدين بقت توصلني رسايل على الموبيل ..\r\nحد بيقولى \"انتى جامده اخر حاجة انتى خساره فيه.. هو في كده يا ناس \" وريتها لحسام واتصلنا بالرقم وكان بيدينا غير متاح وسبت الموبيل لحسام علشان لو حد كلمه يبقى يرد\r\nوبعدين كنت داخله عايزة ألعب على اللاب توب ..\r\nفا مش لاقيه اللعبه فبعمل عليها \"Search    \"\r\nطلعلى فيديوهات بفتحها شوفت الراجل اللى كان بيبوصلى  فى الفرح .. شوفته فى الفيديو نايم مع واحده مصدقتش نفسي\r\nواعدت أشوف شفت كمية من الأفلام اللى من العينة دي ليه ولصحابه و لحسام كمان وكانت الصاعقة إنى شوفت نفسي من ضمن الأفلام\r\nإتصدمت ومابقتش عارفه دموعي بتنزل إزاى حسيت إنى مشلوله ..سكت وفكرت أعمل إيه فى المصيبة دي\r\nأخدت اللاب توب معايا ولميت هدومي\r\nوروحت البيت وطلبت الطلاق وكانت فضيحة كبيرة وعرفت أنه اللى شايفنى طلقة وخسارة فيه ..\r\nحد أكيد شاف الفيديوهات\r\nأصعب شيء فى الدنيا لما تحسي إنك عريانه أدام ناس غريبة ومش لازم تكونى إنتى اللى كشفتي نفسك\r\nصعب أوى لما أدق تفاصيل السرير تبقى حماتك عارفاها لأ وكمان تبقى واحده زي أى واحده بتتأجر من الشارع...","creator_id":1,"presentationStyle":2}