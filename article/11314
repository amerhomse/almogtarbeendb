{"id":11314,"category_id":7,"created_at":"15/06/2011","title":"“استرجل وحسن السلالة”.. حملة مصرية للزواج من أجنبيات","pictures":"http://images.alwatanvoice.com/news/large/9998298082.jpg","active":1,"views":669,"content":"دشن شباب بالفيس بوك حملة ساخرة تحت شعار “استرجل وحسن السلالة” تدعو الشباب المصري للزواج من أجنبيات.\r\nوبينما أكد الشباب أن حملتهم ساخرة تهدف إلى إلقاء الضوء على بعض السلوكيات السلبية عند الفتيات المصريات؛ تعاملت بنات حواء بقسوة مع الشباب صاحب الحملة، وأمطروا صفحتها بالتعليقات اللاذعة.\r\nودارت معظم التعليقات التي كتبها الشباب حول بعض سلوكيات الفتيات، التي رأوا فيها عاملا منفرا من البنت المصرية، ويدفع إلى البحث عن بديل أوروبي.\r\nوقال نديم محسن: “البنت المصرية حافظة مش فاهمة”، مشيرا إلى أن مشاعرهن عبارة عن كلمات محفوظة تنطق بها ألسنتهن.\r\nولفت “أليكس” الانتباه إلى مظهر آخر رآه مؤيدا لما ذهب إليه نديم، وهو أن كل البنات المصريات تلبسن زيا موحدا.\r\nوقال: “من الحاجات اللي بتنفرد بيها بنات مصر إن كلهم بيلبسوا زي موحد مكون من بادي ضيق وفوقيه بادي تاني أوسع شوية بيكون كات من غير كم و3 أو 4 طرح من فوق”. وتساءل: “مش عارف ليه كله متمسك بالزي الفضائي ده؟”.\r\nومن الزي إلى طريقة وضع الماكياج؛ أشار محمد فاروق إلى مبالغة البنت المصرية في هذا المسلك، وقال: “تلاقي الواحدة من دول مهربة نص كيلو بدره على وشها لو اتمسكت بيهم تاخد مؤبد”.\r\nمن ناحيتهن تعاملت الفتيات بقسوة مع هذه التعليقات، واصفات كتابها بـ”قلة الذوق”.\r\nوقالت سارة: “مع كل هذا التلبيخ.. مش هتلاقي غير المصرية اللي تسقيك وأنت عطشان.. وتغطيك لو بردان.. وتحميك كمان وهي الوحيدة اللي هترضى بيكم بعد قلة الذوق اللي في تعليقاتكم”.\r\nوسخرت دنيا رزق من هذه الدعوة، ووجهت حديثها لأصحابها قائلة: “إلى كل الشباب اللي عايز يتجوز بنات أجانب أوك انتو حرين بس تقدروا تقولولي هتاخدك الأجنبية على إيه.. لا شغل ولا فلوس ولا شكل ولا حتى تقدر تسافر بلدها.. ولا يمكن هي اللي هتصرف عليك وأنت بقى تغسل لها الأطباق زي ما بتروحوا تشتغلوا كده في بلدهم بجد ده أخركوا”. واكتفت منال بقولها: “دي أخرتها.. رضينا بالهم والهم مش راضي بينا”.","creator_id":1,"presentationStyle":1}