{"id":67120,"category_id":5,"owner":"عبدالله صقر","created_at":"13/01/2013","title":"سهل عليك تقتلنى لكن صعب عليك تقتل حلمى","pictures":"http://www.el-wasat.com/portal/upload/images/1274779031egy2.jpg","active":1,"views":731,"content":"سهل عليك تقتلنى علشان بحلم\r\nلكن صعب عليك تقتل حلمى\r\nممكن تظهر ليا العين الحمرة\r\nلكن موش ممكن أبدا تغلبنى\r\nبكرة حلمى اللى أنا بحلم بيه\r\nيكبر جوايا ويسطع ويبقى حقيقى\r\nممكن تمنعنى من إنى أمر بحارة \r\nلكن موش ممكن تمنعنى أمشى فى شارع\r\nيعنى علشان فى أيديك سلاح بتهدد فيا !!!\r\nأوعى تفكر إنك ها تخوفنى أو إنك ها تقدر تغمى عينيا\r\nوما تفكرش إنى ضعيف\r\nأو إنى رهيف وخفيف\r\nلآن جسمى واقف لسة على رجليا\r\nولآنى كمان ثائر مؤمن وشريف\r\nخللى بالك\r\nممكن الحلم اللى أنا بحلم بيه يبقى حقيقة\r\nوممكن يتحقق فى ثوانى أو فى دقيقة\r\nوأبقى أنا واقف فوق فى العالى\r\nوأنت واقف تحت بتبكى وتترجانى\r\nوبتتحسر وتنعى حظك وتلالى\r\nالنهاردة ماسك لى فى أيديك سلاح\r\nوعاوز تقتلنى بيه !!!\r\nلآنك قادر وبتقول إنك ديك وفصيح\r\nخليك فاكر إن قلبى أبيض وصريح\r\nوما تنساش أن قلبى كبير وطيب\r\nوعمره ما كذب ولا زيف\r\nأوعى غرورك يوديك لبعيد\r\nلحسن أنا ثائر جامد وعنيف\r\nعمرى فى يوم ما فكرت أقتل حد\r\nوحياتى كلها واخدها جد فى جد\r\nولا بتعصب فى أمور الدين\r\nودايما أعبد ربى ليل ونهار\r\nوما تنساش إنك قلت عليا من الكفار\r\nبمجرد إتى أختلفت معاك فى الآفكار\r\nوفى أمور دينى عمر عقلى ما شت\r\nلكن أنت دايما واخدها بعنف وضرب وشد\r\nأنا قلبى طول عمره مسامح وكبير \r\nلكنك عاوز تقتلنى وترمينى فى بير\r\nهى دى تعاليم دينا السمحة ؟ !\r\nياللى دماغك دايما سارحة\r\nالله يسامحك باللى عملته فى مصر\r\nقسمتها فريقين وعصرتها عصر\r\nممكن تقتلنى علشان بحلم \r\nلكن صعب عليك تقتل حلمى","creator_id":248,"presentationStyle":1}