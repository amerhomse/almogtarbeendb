{"id":68758,"category_id":5,"owner":"عبدالله صقر","created_at":"05/02/2013","title":"موش هو ده شكلك","pictures":"http://arabsfordemocracy.org/uploads/%D8%A3%D8%B9%D9%84%D8%A7%D9%85%20%D9%88%D8%B5%D9%88%D8%B1/%D8%B9%D9%84%D9%85+%D9%85%D8%B5%D8%B1.jpg","active":1,"views":1267,"comments":18,"content":"موش هو ده شكلك\r\nولا هو ده لونك\r\nولا هو ده الدمع النازل \r\nمن تحت جفونك\r\nوليه يا أمى لابسه الأسود\r\nوليه حزنك مالى المكان \r\nيا أمى شيلى ورا ظهرك \r\nوتأكدى أن ها يرحل الطغيان\r\nما دام فيه رجالة ها يشيلوكى \r\nإذا سقطتى فى الميدان\r\n.................................\r\nليه يا أم الرجال غضبانة علينا\r\nدا دمعة من عيونك غالى أوى علينا \r\nأضحكى يا أمه , يوم فرحك قريب\r\nكل اللى جاى علينا موش مننا \r\nده واحد غريب \r\nمادام ها يكفرنا وها يجعل \r\nحقنا سليب\r\nيا أمه يا أم الرجال \r\nأفرحى يا أمه دا مفيش شئ محال\r\nمسير كل الحقوق ترجع فى التو والحال\r\nموش عاوز أشوف وجهك متغير\r\nولا بالك فى يوم يتحير\r\nوراكى رجالة تقدر للظلم تغير\r\nأفرحى يا أم علم أحمر وأسود وأخضر\r\nبكره ها يجى علينا أخضر \r\nوالظلم لا زم فى يوم يرحل","creator_id":248,"presentationStyle":1}