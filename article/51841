{"id":51841,"category_id":5,"owner":"عبدالله صقر","created_at":"16/06/2012","title":"كلام موجه للرئيس الجديد","pictures":"http://3.bp.blogspot.com/-Ls5hcASfEUY/Ti8r4NyHI-I/AAAAAAAAANY/5a5tr_t1c9I/s1600/317shbakawy.jpg","active":1,"views":694,"content":"لو عاوز تبقى رئيسنا صحيح\r\n\r\nلازم تقف وتتحدى الريح\r\n\r\nوتبقى بنى أدم موش كذاب\r\n\r\nوتبقى كمان صريح\r\n\r\nلو عاوز تبقى كبيرنا\r\n\r\nلازم تعمل دائما حسابنا\r\n\r\nوتأمن لينا سكنا \r\n\r\nوما تخلناش ننام على رصيف\r\n\r\nوتبقى سياسى وكمان حريف\r\n\r\nوتأمن لينا رزقنا , ولكل واحد\r\n\r\nتجعله رغيف ( خبز )\r\n\r\nوتبقى إنسان عادى وموش طماع\r\n\r\nوقنوع وعينك شبعانة وعفيف\r\n\r\n\r\nلو عاوز تكسبنا ... أوعى تنسانا وتسيبنا\r\n\r\nأوعى تكون عبوس ومراوغ\r\n\r\nخليك إنسان حساس وظريف\r\n\r\nوخليك معانا خفيف\r\n\r\nوموش مكشر وعنيف\r\n\r\nعشان الشعب يرضى عنك \r\n\r\nعاوزينك إنسان شريف\r\n.......................\r\n\r\nمن مواطن مصرى للرئيس القادم\r\n\r\nأرجوك تسمعنى ياريس\r\n\r\nأرجوك تسمعنى كويس\r\n\r\nلآنى بتكلم فى المظبوط\r\n\r\nوموش بهيس\r\n\r\nياريس كلنا بنستناك \r\n\r\nوقلوب مصر معاك \r\n\r\nكلنا ها نساعدك\r\n\r\nوها نبقى معاك\r\n\r\nلازم تعرف أن الخوف\r\n\r\nراح من جوانا \r\n\r\nلآننا زهقنا من اللى كانوا\r\n\r\nعايشين معانا\r\n\r\nوكانوا زارعين الخوف جوانا\r\n\r\nضحكوا علينا من سنين\r\n\r\nشربونا المرار وأكلونا الطين\r\n\r\nزهقنا وملينا من حياتنا \r\n\r\nوبندور على حياة ثانية \r\n\r\nغير الحياة الدنيا \r\n\r\nلآنها حياة فانية\r\n\r\nولو ماكنتش ها تقف معانا \r\n\r\nها ندور على حياة فيها الجنة\r\n\r\nوعلى فكرة دم الشهيد فى رقبتك\r\n\r\nتقدر تجيب حقه برجولتك وبشهامتك\r\n\r\nوموش عاوزين حد يجرح كرامتنا\r\n\r\nولا يكون فيه سجون تجرح عزتنا \r\n\r\nوتحاول تقف جنب الفقير المسكين \r\n\r\nوترجع له حقه المهضوم من سنين\r\n\r\nوترفع إسم مصر فى العالى\r\n\r\nوتخلينا نحبك طوالى \r\n\r\nوأخيرا أدعوا لك بالتوفيق \r\n\r\nأنه يبعد عنك بطانه السوء والتلفيق","creator_id":248,"presentationStyle":1}