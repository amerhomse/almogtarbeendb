{"id":64135,"category_id":5,"owner":"عبدالله صقر","created_at":"29/11/2012","title":"حكاية ثورجى فى الميدان","pictures":"http://onaeg.com/wp-content/uploads/2012/06/tahrir14.jpg","active":1,"views":532,"content":"كان ماسك فى إيده عصاية\r\nبيضرب بيها على ظهرى\r\nمن ورايا\r\nكنت بهتف وسط الزحام\r\nمن جوايا\r\nكنت بقول :\r\nيسقط ( .... ) , ( .... )\r\nضربنى مرة على رأسى \r\nومرة ثانية على قفايا\r\nما دريتش بدنيانا\r\nعينى زغللت ... سقطت على الآرض\r\nوأعمى على , معرفتش اللى حوليا \r\nوغابت عنى سمايا\r\nأنا اللى كنت زى الحصان\r\nاللى بيجرى فى سبق جوة الميدان\r\nأنا اللى دوخت كام قائد مقام\r\nوكام ضابط وشاويش\r\nوتاريخى فى المظاهرات ما بينتهيش\r\nأنضربت من عسكرى\r\nوفين !!! على قفايا\r\nأصل الحكاية\r\nكانت ثورة \r\nمكتوبة جوة كتاب\r\nزى الرواية\r\n........................................\r\n\r\nفى زنزانتى \r\nكانت بدايتى\r\nمع قضبان وسجان\r\nوضابط بيحقق معايا\r\nقال لى :\r\nأحكى لى حكايتك\r\nيا إبن الكلب\r\nقلت له :\r\nحكايتى مع اللى سرقوا \r\nهويتى وشقايا\r\nحكايتى مع اللى سرقوا \r\nهدومى وعشايا\r\nحكايتى لازم أشيل \r\nالخوف اللى معشعش جوايا\r\nوالظلم اللى عامل زى غطايا\r\n.................................\r\n\r\nيا باشا حكايتى مكتوبة من سنين\r\nمع حاكم معندوش ضمير\r\nواكل خير بلدنا \r\nلدرجة أننا أصبحنا عريانين وجعانين\r\nيا سعادة الضابط عاوزين بلدنا تتحرر \r\nمن شوية حرامية وفاسدين\r\nلآن ظلمهم عم علينا من مئات السنين\r\nلازم ... لازم نتحرر لآننا عايشين ميتين\r\nيا سعادة الضابط ها أسألك سؤال :\r\nليه إحنا مكتوب علينا القهر من سنين ؟\r\n......................................\r\n\r\nرجعونى لزنزانتى \r\nبعد غلقة ساخنة من شوية سجانين\r\nوزنزانتى كانت شبر فى شبرين\r\nوبدأت حكايتى مع سجان من خلف القضبان\r\nسجان ما يعرفش الرحمة للبنى أدميين\r\nكل يوم أصحى على صوته الآجش \r\nيضربنى برجله وعلى طول أكش\r\nمن الخوف أجرى وأضرب له تعظيم سلام \r\nمن غير دوشة أو أى كلام\r\nأخيرا لفقوا لى أتهام\r\nوهو محاولة قلب النظام\r\nقلت لهم :\r\nالكلام ده موش تمام\r\nخوفونى وقالوا لى :\r\nها تاخذ إعدام \r\nقلت لهم :\r\nالآعدام أهون على من إنى أعيش \r\nمسلوب الآرادة من العصابة اللى حوليا\r\nيا يعادة الباشا \r\nدى عصابة عاملة زى الكماشة\r\nلازم نتحرر منها عشان نعيش\r\nوعشان الآيام الجاية \r\nما نعانيش وعشان نحلم ببكره\r\nوعشان ما يكنش فيه قلوب\r\nطالعة تكره \r\nودى حكايتى مع السجن والسجان\r\nمن وراء القضبان","creator_id":248,"presentationStyle":1}