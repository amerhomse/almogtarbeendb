{"id":73860,"category_id":5,"owner":"عبدالله صقر","created_at":"27/05/2013","title":"الخوف وصناعة الجلاد","pictures":"https://encrypted-tbn2.gstatic.com/images?q=tbn:ANd9GcQQSPafGG6rbtOtKGy2OXkF2n2QjtSM5240BmLunZITAZzTrhTw","active":1,"views":419,"content":"الخوف وصناعة الجلاد \r\nهو السجان \r\nوأنا المسجون\r\nهو القاتل وأنا القتول\r\nأنا إل بخلق جلادى بإيديا\r\nوبناوله سياط مغزول\r\nعلشان يلهب بيه \r\nظهرى ورجليا\r\nويدخلنى فى المجهول\r\nوفى النهاية كلمتى بتتسجن فيا\r\n........................................\r\nأنا إل صنعت كل السجانين فى الدنيا\r\nوأنا إل صنعت جلادى بإيديا\r\nلآنى أتغابيت وأتخازلت وهادنت\r\nوأتهاونت فى حقى\r\nلآن لما كان معاندنى ومتحدانى من الآول\r\nأنا إل أتراخيت ورضخت وزرعت الخوف جوايا\r\n...........................................................\r\nوعلشان كده ركبنى ودلدل رجليه\r\nياليتنى كنت أتحدينه \r\nوقتلت قلبى وصديته\r\nوكنت ضحيت بعمرى \r\nعلشان غيرى يقدر يعيش بحرية \r\nوكنت قلت له لآ لآ لآ \r\nلا تفاوض ولا أنكسار\r\nعلشان أولادى يشعروا براحة وأستقرار\r\nويقدروا يرفعوا الرأس من بعدى\r\n......................................................\r\nلكن جلادى للأسف كان جبار\r\nكان أقوى منى وقدر عليا\r\nعلشان كان حامل فى إيديه مدفع وبندقية \r\nبيضرب بيهم عليا\r\nكل دقيقة وكل ثانية\r\nوأنا لا حول لى ولا قوة\r\nمفيش فى إيديا غير عصاية ملوية\r\nوكمان معووجة أومكسورة\r\nولو ضربنى ...... موش ها أقدر \r\nأدافع عن نفسى\r\nلآنها زى الآيد المبتورة\r\nوفى صدرى سنين عمرى محشورة\r\nوعلشانها مقدرتش أتكلم\r\nعلى فكرة\r\nالجلاد موش مارد \r\nولا هو غول شارد\r\nولا هو أسطورة \r\nهو مخلوق زينا بس إحنا إل كبرناه\r\nوعملنا منه منظر وصورة\r\nإنسان صنعناه بإيدينا \r\nوسكناه بالخوف فى قلوبنا وخيالنا\r\nوبتنا نحلم بيه\r\nلآننا بنخاف والخوف معشعش فينا ومالينا\r\nوإحنا إل حولناه من إنسان لشبح مزعج ومخيف\r\n.....................................................\r\nجلادنا .... لما كان بيضربنا \r\nكنا بنخاف ونطاطى \r\nونسكت على أعماله وجرايمه يوماتى\r\nوسكوتنا هو سبب أستوحاشه\r\nلدرجة إنه نصب زنازينه علينا \r\nومشانقه صنعها على قدينا\r\nقدر يصنع عتمة السجن فى صدورنا\r\nوفى بيوتنا وفى عقولنا وفرض السجن \r\nحتى فى شوارعنا وفى مدارسنا وفى مناهجنا \r\nغلشان الخوف إل كاسينا ومالينا \r\nقدر بعنفوانه يسيطر علينا ويخللى السجن شعور جوانا\r\nوعيونا بالدموع مليانة\r\n.............................................................\r\nممكن يفرض علينا مليون سجان\r\nممكن نلاقيهم فى عملنا وخطاوينا وفى كل مكان\r\nليه صنعنا الخوف فى نن العين ؟\r\nوليه زرعناه فى نياط القلب وعل الجبين ؟\r\nوليه حصدنا فى كل لحظة وكل حين ؟\r\nعلشان إحنا من الآول متخازلين\r\n..........................................................\r\nعلى فكرة\r\nموش شرط السجن زنزانة وسجن وقضبان\r\nأو سياط بتلهب الآبدان\r\nأو عشماوى بياخذ روح إنسان\r\nأو أرواح بتتحول لآكفان \r\nأو سجان قاسي بيمنع عنا الكلام\r\nأو بيحجب عنا الآمال والآحلام\r\nأو سجان يفقأ عيونا علشان\r\nلحريتنا لا نشوف\r\nأو يصنع جوانا الرعب والخوف\r\nأو يحجب عنا ضوء النهار\r\nأو إنه يخللى ليلنا طويل وملهوش عنوان\r\n......................................................\r\nساعات السجن بيكون إحساس\r\nبيصنعه جلادنا فى قلوبنا\r\nلآنه سكن  ونام جوانا\r\nوقدر يرهبنا ويمشينا على هواه\r\nوحسب ما هو عاوز\r\n\r\nعبدالله صقر","creator_id":248,"presentationStyle":1}