{"id":60769,"category_id":5,"owner":"عبدالله صقر","created_at":"02/10/2012","title":"أجب عن الآسئلة من أجل الثورة","pictures":"http://www.baqa2day.com/wp-content/uploads/2012/07/ist2_4732330_questions.jpg","active":1,"views":1302,"content":"إذا كنت عاوز تعرف إن\r\nفيه ثورة قامت ولا لآ\r\nبص وشوف الناس بتتكلم \r\nبحرية ولا لآ\r\nشوف هناك كلمة حق \r\nشوف الناس لسة مكتوب على \r\nجبينهم البؤس والخوف ؟\r\nشوف فيه لسة شقا وعنا\r\nعايش جواهم وهل الظلم لسة مكشوف ؟\r\nشوف فيه لسه مهانة والناس قادرة تبلعها\r\nولا لآ ؟\r\nشوف لسة الناس بتتحايل على الآيام ؟\r\nوهل المعاناة لسة مخلوطة بالألام ؟\r\nهل الناس قادرة تعيش ؟\r\nوهل هم قادرين يحصلوا على رغيف العيش ؟\r\nشوف لسة فيه طغيان ؟\r\nلسة مسيطر على الآوطان\r\nهل الثورة علمت الناس الجرأة ؟\r\nوهل نقدر نعمل حاجات ما كناش \r\nبنقدر نعملها ؟\r\nفى عهد الطاغوت ؟\r\nاللى فى عهده الناس كانت بتموت \r\nشوف الثورة , هل محت الفوارق بين الناس ؟\r\nيعنى مفيش إبن بيه وإبن خفير ؟\r\nمفيش كبير ولا صغير ؟\r\nهل فيه عدالة أجتماعية ؟\r\nهل هناك مساحة للحرية ؟\r\nوالناس بتقدر تعبر عن اللى جواها ؟\r\nومفيش حد بيغير على سماها ؟\r\nوهل لسه فيه رقيب على الآعلام ؟\r\nوممكن تكتب كل اللى أنت عاوزه بإطمئنان ؟\r\nولا لسه فيه سجون وليمان وكرباج مع سجان ؟\r\nوهل ممكن ترفع صوتك عالى وتقول كلمة حق ؟\r\nوعلى رأس الظالم تدق ؟\r\nهل ممكن تواجه السلطة بقلب حديد ؟\r\nوهل الشعب أصبح يدوس على الخوف \r\nبقلب شديد ؟\r\nوهل بنعرف نميز بين الخداع والتخويف ؟\r\nوفيه عقول قابلة للتجريف ؟\r\nهل فيه حد يقدر يقول كلام تخريف ؟ \r\n\r\nإذا كانت الآجابة أكثرها بكلمة  ( نعم ) \r\nيبقى فيه ثورة حدثت ومفيش طغيان","creator_id":248,"presentationStyle":1}