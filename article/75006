{"id":75006,"category_id":5,"owner":"عبدالله صقر","created_at":"11/07/2013","title":"عاوز أقولك إنى بحبك","pictures":"http://photo.5foq.com/wp-content/uploads/2013/06/96.png","active":1,"views":2235,"content":"عاوز أقولك إنى بحبك \r\n.......................       \r\nعاوز أقول لك إنى بحبك\r\nكلمة بقولها من قلبى لقلبك\r\nمهما قلتها , موش ها أقدر أخبى\r\nولا ها أقدر أوفى\r\nلآنى طول عمرى , حاسس بيها\r\nلما أسافر لبلاد الغربة \r\nوأبعد عنك \r\nبحس أنى فى هم وكربة\r\nبحس إنك عايشة جوة كيانى\r\nعايشة معايا , وساكنة فيا\r\nوبحس بعروقى بتنطق بيها\r\nولما أسمع سيرتك , أقعد أبكى \r\nلآنك عشقى\r\nحتى فى أكلى , بحس برسمك\r\nجوة خيالى\r\nولما أنام , بشوفك جوة منامى\r\nأقوم من نومى , أقعد أجرى \r\nأدور عليكى وكأنك أمى \r\nإل تاهت منى ومن أيامى \r\nولما أفوق من حلمى\r\nبحس بأنك ساكنة فى قلبى \r\nوفى كل كيانى \r\nقلبى يقول لى أمى بعيدة عنى وبتنادى عليا\r\nكل ذرة فى جسمى بتشدنى ليكى \r\nعلى طول أجرى وأقطع تذكرة \r\nعلشان الشوق شدنى ليكى\r\nوأنا قاعد فى الطيارة \r\nنفسى أحس بأنى قاعد فى صاروخ \r\nعلشان أوصل ليكى بسرعة\r\nوأخدك بأحضانى , وأشبع منك\r\nولما أوصل ليكى\r\nأقعد أتلفت حواليا\r\nوبيجرى الدمع على طول فى عينيا\r\nأسجد فى التو على رجليا \r\nوأبوس ترابك إل شايله جوة عينيا\r\nوأفضل ألعن غربتى إل بعدتنى عنك\r\nأيام وليالى وأقول فى نفسى بحبك .. بحبك\r\nكلمة بقولها من قلبى لقلبك \r\nومهما قلتها موش ها أقدر أوفى\r\nكلمة بحبك دايما حاسس بيها","creator_id":248,"presentationStyle":1}